Era quello il second'anno... Nell'antecedente: <hi rend="bold">Era quello il second’anno di raccolta scarsa</hi>. Con questo capitolo, noi abbiamo la prima inserzione di episodi storici nel romanzo, i quali si possono raggruppare attorno a tre temi: la carestia, il passaggio dei lanzichenecchi, (per la guerra di successione del <placeName>ducato di Mantova</placeName>), la peste. <persName>Renzo</persName> è come l'intermediario, il personaggio strumentale, per dir così, tra le parti d’invenzione e questa parti storiche. Col suo arrivo a <placeName>Milano</placeName>, si apre la scena dei tumulti di <placeName>Milano</placeName>; con la sua seconda venuta a <placeName>Milano</placeName>, cade l’episodio della peste. Sulla sua fuga e sul suo inseguimento da parte della polizia si innesta poi la spiegazione e il racconto della guerra di <placeName>Casal Monferrato</placeName> (cap. XXVII); e <persName>don Abbondio</persName>, <persName>Agnese</persName> e <persName>Perpetua</persName> offriranno, come personaggi complementari, il pretesto all'episodio del passaggio dei lanzichenecchi (capitoli XXIX, XXX). Di contro agli avvenimenti storici, ci sono poi i personaggi storici, <persName>la Monaca di Monza</persName>, <persName>l'Innominato</persName>, <persName>il cardinal Borromeo</persName>; e, per questa parte, non più <persName>Renzo</persName>, ma <persName>Lucia</persName> è l’intermediaria o il personaggio strumentale. Così i due promessi sposi reggono, un po’ per uno, l’impalcatura storica del romanzo, e, in questo senso, e soltanto in questo senso, essi sono i due veri protagonisti del racconto. Ma il protagonista ideale resta sempre il <date>Seicento</date>, o, per parlare più correttamente, il sentimento stesso dell’artista, proiettato ora satiricamente, ora con serietà tragica o elegiaca, nella vita morale di quel secolo.
affamata, ma, certo, affatto sprovveduta... Ora, questa messe tanto desiderata: <hi rend="bold"> Nel quale siamo con la nostra storia.</hi> Il tumulto di <placeName>Milano</placeName> avvenne nelle giornate <date>11 e 12 novembre 1628</date>, e va sotto il nome del tumulto di <persName>S. Martino</persName>. A questo episodio si lega, per l'architettura cronologica del romanzo, la famosa passeggiata di don Abbondio del <date>7 novembre</date>. Tutto il romanzo è intramato su una rigorosa cronologia, ma, per fortuna dell’arte, dissimulata con frasi vaghe "un giorno, un giovedì, una domenica, una sera, dopo un certo tempo ecc. ecc.", che trasferiscono il lettore in un tempo tutto fantastico. Per il tumulto di <placeName>Milano</placeName>, si vedano le felici ricerche di <persName type="author">FAUSTO NICOLINI</persName>,<title rend="italic"> Fra le quinte dei Promessi Sposi, Il tumulto di <persName>S. Martino</persName>, Marzocco </title>, <date>22 ottobre, 29 ottobre e 5 novembre 1922</date>; poi ampliati e arricchiti nella memoria <title rend="italic">I giorni dei "Promessi Sposi"</title> (Atti dell'Accademia pontaniana, 1934), e ora, nel volume <title rend="italic">Aspetti della vita italo-spagnuola nel Cinque e Seicento</title>, <placeName>Napoli</placeName>, Guida, <date>1934</date>. Vi si riferiscono le relazioni dei <hi rend="italic">residenti</hi> (rappresentanti) della <placeName>repubblica di Venezia</placeName> e della <placeName> città di Firenze</placeName>, che il M. non conobbe, ma che finiscono con l‘avvalorare storicamente la sua descrizione, del resto da lui derivata dal <persName type="author">Ripamonti</persName>.
Il guasto e lo sperperìo della guerra... era tale, che, nella parte dello: <hi rend="bold">Di quella bella guerra.... menzione di sopra.</hi> Vedi al cap. V, la discussione al banchetto di <persName>don Rodrigo</persName>. <persName>Il M</persName>. irrise pessimisticamente alle ragioni di questa guerra per la successione del <placeName>ducato di Mantova</placeName> e per il possesso del <placeName>Monferrato</placeName>, vedendovi soltanto un delittuoso puntiglio dei ministri responsabili (il <persName>cardinale di Richelieu</persName> e <persName>il conte duca, l’Olivares</persName>, antagonisti della politica europea del tempo). Ma tale guerra la si intende e la si giustifica nel quadro dell’altra guerra dei trent'anni, di cui essa fu un modesto episodio; senonchè il M. pare voglia condannare ogni guerra, come criminosa stoltezza. Su tale sua concezione, si veda un articolo di <persName type="author">PAOLO BELLEZZA</persName>, in <title rend="italic" >Rassegna nazionale</title> del <date>16 giugno 1899</date>. Il M. lasciò scritto, in uno dei suoi <title rend="italic">Pensieri</title>, che: <bibl>"una guerra difensiva di chi ha ragione è buona, ma non può esistere se non alla condizione di una guerra ingiusta"</bibl>. Una guerra giusta postula dunque per il M. una guerra ingiusta, e non ci sarebbe dunque scampo mai dall'ingiustizia. Si ricordi l'effusione di <title>Adelchi</title>, nella scena I <hi rend="italic">dell'Atto terzo</hi>, dove la guerra è definita arte di ladroni. Pure si pensi che il M. applaudì al tentativo di <persName>Gioacchino Murat</persName>, per cui scrisse quel frammento di canzone che va sotto il nome del <title rend="italic"> Proclama di <placeName>Rimini</placeName>,</title> <bibl>"O delle imprese alla più degna accinto";</bibl> applaudì all‘auspicato passaggio delle milizie piemontesi sulle <placeName>rive lombarde del Ticino </placeName><hi rend="italic">(Soffermati sull'arida sponda)</hi>, e celebrò un <persName>Dio</persName> che non è sordo ai lamenti degli Italiani oppressi <hi rend="italic">(Quel che è Padre di tutte le genti)</hi>. Esortò ancora i combattenti per l'Italia (<hi rend="italic">Per l’Italia si pugna, vincete! Il suo fato sui brandi vi sta.</hi>), e inneggiò alle giornate del nostro riscatto. In verità, anche per la guerra, bisogna far valere la distinzione, assai empirica, che <persName>il M.</persName> fece fra rivoluzioni giuste e ingiuste (cfr. <hi rend="italic">la Rivoluzione francese del <date>1789</date></hi> e <hi rend="italic">la Rivoluzione italiana del <date>1859</date></hi>), e, se anche per la guerra il M. non addivenne mai esplicitamente a questo pensiero, è lecito indurre questo da tutto il suo atteggiamento spirituale.
del pari sterminate... condotta che i dolorosi documenti di: <hi rend="bold">Delle truppe alloggiate ne’ paesi</hi>. <persName>Il M</persName>. ebbe esperienza diretta di quel che significasse la stanza delle truppe tra domestiche mura, in periodi di turbamenti politici. Nel <date>1814</date>, egli dovette ospitare a <placeName>Brusuglio</placeName> i soldati <placeName> dell'Austria</placeName>, che venivano, in nome delle Alte Potenze Alleate, a riprendere il territorio che già aveva costituito il Regno d' Italia. Scriveva la madre<persName> Giulia</persName>, in data <date>26 luglio</date>: <bibl>"Sospiriamo tutti di andare in campagna, ma avevamo tutte le nostre case piene zeppe di soldati. Il nostro <placeName>Lecco</placeName> è rovinato intieramente dal soggiorno di otto mesi di soldati, di donne e figli; anche adesso è tutta ingombrata. A <placeName>Brusuglio</placeName> avevamo quaranta soldati.... <placeName>Milano</placeName> è piena di gente, perché i militari vi formicolano...."</bibl>. Cfr.<persName type="author"> M. Scherillo</persName>. <title rend="italic">Il decennio dell'operosità poetica del Manzoni,</title> p. LXXXVI.
doloroso, ma salutevole... come inevitabile effetto il rincaro: <hi rend="bold">Salutevole come inevitabile effetto, il rincaro.</hi> E’ l'osservazione di una legge economica: il rincaro è una specie di spontanea disciplina che lo sperpero o la carestia portano nelle cose, sicchè esso è detto <hi rend="italic">salutevole</hi>. Da ciò la sua satira feroce verso il <persName> Ferrer</persName>, che con una legge cervellotica vuole abbassare i prezzi; ma in verità quella legge del Ferrer voleva fissare un prezzo politico, per impedire, in tempo di guerra, l’ascesa vertiginosa del carovita. Ma, contro il Ferrer e contro il <persName>vicario di provvisione</persName>, <persName>il M</persName>. serba sempre quell’atteggiamento ironico-illuminista che egli ha verso tutti i personaggi d’autorità del suo <date>Seicento</date>.
supposizioni che non stanno... Gl'incettatori di grano: <hi rend="bold">Lusingano a un tempo la collera e la speranza.</hi> Acutissima osservazione critica, che può servire di commento alla discussione, a cui abbiamo assistito, alla tavola di <persName> don Rodrigo</persName> <bibl>(cap. V)</bibl>. Lì la rappresentazione artistica in atto; qui la riflessione critica, secondo la consueta vicenda dei modi dell’arte manzoniana.
lusingano a un tempo la collera... che non lo vendevano tutto: <hi rend="bold">Gli incettatori di grano, reali o immaginari....</hi> <persName type="author">Il NICOLINI</persName> <bibl>(<hi rend="italic">op.cit.</hi>, pp. 152-153)</bibl> ricorda che questa era la <hi rend="italic">communis opinio</hi> d'allora. Il residente veneto attribuiva il mancamento del grano a "malitia di chi lo vende, pretendendo li fornari che se ne alzi il prezzo", e il residente modenese giudicava che la carestia in parte dipendesse dalla guerra e dalla pessima stagione, "ma molto più dall'interesse et avvidità de' prestinari et altri, ch'havendo assorbito tutto il grano del paese, lo tengono riposto e celato ne’ conventi e monasteri de' frati e monache per far che s’alzi bene di prezzo".
male e ben vestita.... dov'erano i magazzini, i: <hi rend="bold">Si diceva di sicuro dov'erano i magazzini.</hi> Animatissimo periodo artistico, dove è rappresentata l'accensione fantastica, collerica e speranzosa, della moltitudine. E si veda come anche qui, dopo lo scorcio storico o la riflessione critica, l'arte riprenda la mano al narratore <bibl>Cfr. la n. 33-34.</bibl>
atti a far saltar fuori il grano... nascosto, murato, sepolto, come: <hi rend="bold">Il grano, nascosto, murato, sepolto</hi>. I tre verbi, pur al discorso indiretto, rendono l'animazione crescente di questi discorsi gesticolati dai disputanti.
La moltitudine attribuiva un tale effetto... alte grida de' più generosi e: <hi rend="bold">Alla scarsezza e alla debolezza de' rimedi</hi>. Le autorità erano divise nei provvedimenti; da una parte il vicario di provvisione (<persName>Ludovico Melzi d‘Éril</persName>) e i dodici della provvisione e i sessanta decurioni (da cui quei dodici venivano scelti) erano per il conguaglio dei prezzi in corrispondenza della carestia del grano; gli spagnuoli, invece, un po' per contrastare alla superbia della nobiltà milanese e lusingare le classi popolari, un po’ per ovviare alle difficoltà della guerra di <placeName>Casal Monferrato</placeName>, erano favoreggiatori di un prezzo politico. Da ciò l'enorme popolarità di <persName>Antonio Ferrer</persName>, in mezzo al popolo.
veci in Milano il gran cancelliere... pure spagnolo: <hi rend="bold">Il gran cancelliere Antonio Ferrer</hi>. Fu gran cancelliere dal <date>settembre 1619</date> al <date>marzo 1634</date>; divenne cittadino milanese alla fine del <date>1632</date>. Come molti funzionari spagnuoli di quel tempo, finì con l'italianizzarsi, anche per il suo matrimonio con la marchesa <persName>Lucia Cusani</persName> vedova del marchese <persName>Pompeo Litta</persName> e per il matrimonio italiano di una sua figliuola. Su questo acclimatarsi dei funzionari spagnuoli in <placeName>Italia</placeName>, cfr.<persName type="author"> NICOLINI</persName>, <bibl>op. cit., pp. 140.41</bibl>.
fissò la meta del pane... sarebbe stato giusto, se il: <hi rend="bold">Al prezzo che sarebbe stato il giusto.</hi> La teoria del <hi rend="italic">justum pretium</hi> è una teoria tomistica, fondata sulla valutazione morale di un fatto economico. Ma il prezzo sarebbe giusto e ingiusto, soltanto per metafora; chè esso si regola, non così in astratto, ma a seconda della situazione economica di fatto. Con l’affinarsi del senso economico e della scienza corrispondente, noi abbiamo abbandonato cotesto linguaggio etico tomistico, e oggi si parla soltanto di prezzi alti o bassi, cari o a buon mercato, adottando termini economici là dove si tratta di fatti economici. <persName>Il M.</persName>, da buon illuminista, rileva con acre ironia l’incongruenza di cotesta teoria del <hi rend="italic">giusto prezzo</hi>, e artisticamente la suggella in quell’immagine di “una donna stata giovine, che pensasse di ringiovanire, alterando la sua fede di battesimo”. 
pensasse di ringiovinire,... alterando la sua fede di battesimo: <hi rend="bold">La sua fede di battesimo</hi>. Oggi si direbbe la fede di nascita. Ai tempi del <persName type="author">Manzoni</persName>, gli atti della parrocchia sostituivano gli atti dell’odierno Stato civile. 
senza posa;... per goder quella cuccagna: <hi rend="bold">Sentendo in confuso che l'era una cosa violenta</hi>. La quale perciò non poteva durare. Nota il riconoscimento che qui si fa della sensibilità piuttosto diritta del popolo. Ciò che non deve far pensare che <persName>il M.</persName>, nell’interpretare la psicologia della folla, desista dal suo consueto moralismo scrutinatore delle debolezze umane. Egli vede nel popolo un bambino ingenuo, che può trascorrere ad atti delittuosi, quasi senza rendersene conto, ma a cui presta la coscienza, sia pure postuma, la coscienza discriminante e contrita della gravità dei propri atti. Più giù dirà: "<bibl>Il popolo.... pressava e brontolava, con quel suo vocione, e minacciava una di quelle sue giustizie, che sono delle peggio che si facciano in questo mondo."</bibl>. Oppure: "<bibl>I fornai respirarono; ma il popolo imbestialì.</bibl>".<hi rend="italic"> Pressava, brontolava, vocione, giustizie delle peggio, imbestialì</hi>, sono parole che hanno tutte una sfumatura di bonario compatimento. Ma, mentre <persName>il M.</persName> compatisce, è poi inesorabile lo stesso su certi moventi illeciti che muovono l’ingiusta giustizia della folla, e per questa parte non risparmia condanne. Come è benigno e inclemente al tempo stesso, nel <bibl>cap. VIII</bibl>, nella famosa notte degli imbrogli, quando descrive la generosità, ma anche mette a nudo gli impulsi egoistici della moltitudine accorsa all’allarme. Si vedano di quel capitolo, <bibl>le note da p. 153 a. p. 155</bibl>. A questa benignità di sguardo, che è poi al tempo stesso sentimento critico delle debolezze del popolo, si deve quel tono piuttosto di commedia che c’è in tutta questa descrizione del tumulto. Un accigliato moralista guarderebbe tutto con sdegnoso supercilio; un artista come <persName>il M.</persName>, che ha sempre deprecato ogni forma di violenza, pur qui racconta le violenze del popolo milanese, come quelle di una tragedia rappresentata, se fosse possibile dire, da dei ragazzi: la tragedia ha il suo lato fosco, ma i ragazzi serbano sempre un fondo di <hi rend="bold">innocenza</hi> e di ingenuità, che chiama un sorriso su quelle loro follie più grandi delle loro stesse intenzioni e dei loro sentimenti. 
indugiasse, pressava... con quel suo vocione, e minacciava: <hi rend="bold">Pressava e brontolava</hi>. Cfr. <bibl>la nota precedente</bibl>. 
era quel che ora... rispondeva che: <hi rend="bold">Un uomo di carattere</hi>. Un testardo, cioè, vorrebbe dire. Gli studiosi moderni hanno voluto contrastare a questo giudizio del <persName>M.</persName> sul <persName>Ferrer</persName>, come il <persName type="author">NICOLINI</persName> <bibl>nell'Op. cit.</bibl>; così come altri hanno parlato di una calunnia vera e propria fatta a danno del vicario di provvisione (cfr. <bibl>il volume del <persName type="author">MARCHE</persName>, <title rend="italic">Il vicario di provvisione dei "Promessi Sposi"</title>, <placeName>Milano</placeName>, Hoepli, s. a., ma <date>1932</date></bibl>). Legittime queste indagini storiche sui personaggi manzoniani, che modifichino la prospettiva storica del romanzo; ma bisogna anche giungere alla conclusione che <persName>il M.</persName> non fa qui della storia, ma dell'arte, e dell'arte ispirata a un implacabile moralismo. Una maggiore equità in lui sarebbe stata in conflitto con la sua stessa fondamentale avversione a ogni forma di autoritarismo farisaico: le arti della politica non furono mai da lui riconosciute legittime. Fu antitemporalista in tutto, per la sua rigorosa educazione giansenistica; e, nonché modificare il giudizio storico su <persName>A. Ferrer</persName> e sul vicario di provvisione, bisognerebbe modificare il giudizio complessivo su tutto il secolo, da lui visto sempre con una fosca e ironica fantasia di spiritualista. Ma in cotesta parzialità è pur la forza stessa della sua arte. 
volesse lasciare agli altri... Il fatto sta che rimase: <hi rend="bold">Chi può ora entrar nel cervello d’ Antonio Ferrer?</hi> <persName>Il M.</persName>, con infinita malizia, si domanda dubbioso se <persName>Ferrer</persName> era ostinato per semplicismo mentale o per vil furberia; ma in fondo, in quell’apparente dubitare, finisce col dare al suo eroe del testardo e del furbo mediocre, insieme. <persName>Ferrer</persName> non sarebbe, per <persName>il M.</persName>, superiore al popolo che vuole governare; partecipa dei pregiudizi di quel popolo, crede anche lui che la carestia non ci sia, e che tutto sia speculazione e ìngordigia dei fornai, e perciò fissa il prezzo giusto. Gli sfugge la complessità del fenomeno economico, e interviene a moderarlo; ma un intervento arbitrario e semplicistico dall’alto, mentre non giova alla situazione, polarizza le responsabilità del disagio economico sugli uomini di governo: ciò che vagamente intuisce <persName>Ferrer</persName>, il quale rovescia sugli altri l'odiosità di una revoca del suo editto. Il semplicismo e la mediocre furberia così andrebbero alleate nella sua persona. In ciò il significato reticente dell'interrogativo manzoniano. 
Don Gonzalo, ingolfato... nominò una: <hi rend="bold">Ingolfato fin sopra i capelli nelle faccende della guerra</hi>. <persName>Don Gonzalo Fernandez</persName> de <placeName>Cordoba</placeName>, un altro eroe del puntiglio, il puntiglio dei troni, non può che pensare alla guerra, a <hi rend="italic">quella bella guerra</hi> di <placeName>Casal Monferrato</placeName> dove si decide l'onore del suo re: la carestia non è una questione che lo riguarda. Per quella, basta una giunta e qualche formale provvedimento che accontenti tutti e nessuno. <persName>Don Gonzalo</persName> è un personaggio d'autorità, a cui forse non si fa eccessiva attenzione da parte dei lettori. Eppure ha una sua nota politica tutta particolare: egli è sempre l'uomo molto affaccendato, che pare metta tutto l'essere suo in una qualche impresa, quasi obbedendo ad una ispirazione incontenibile. In fondo, si tratta di una specie di conte zio, che ha però smarrito le buone regole della prudenza; egli è un uomo che si compromette volentieri, e svela la sua vanità e nullaggine. È lui che ha fatto fuoco perché la guerra si dichiarasse, che ha presentato come facile l’impresa di <placeName>Casale</placeName>, che ha precorso le intenzioni della corte di <placeName>Madrid</placeName>, invadendo il <placeName>Monferrato</placeName>, e che si trova ora a mal partito, e ammucchia corbellerie l'una dopo l'altra. Quest'uomo poi che sembra così affaccendato, che minaccia sempre fuoco e fiamme, è uno scettico indifferente, che lascia sempre correre, quanto più le responsabilità incalzano. Egli è soltanto un formalista della politica. Nel caso di <persName>Renzo</persName>, vedremo, si accontenta di protestare col residente di <placeName>Venezia</placeName> e poi se ne dismemora; nel caso della carestia, nomina una giunta, alla quale conferisce l'autorità di stabilire un prezzo per il pane che potesse correre:<hi rend="italic"> una cosa da poterci campar tanto una parte che l'altra</hi>. 
spagnolescamente nel gergo segretariesco... strascinati tutti verso una deliberazione: <hi rend="bold">E dopo mille riverenze... tergiversazioni</hi>. Tutta quella sfilata di sostantivi, rende a meraviglia le scene successive di quella riunione; prima le riverenze dei convenuti, poi i convenevoli reciproci tra i colleghi e chi presiede, quindi i primi assaggi della quistione, e allora sospiri, sospensioni, proposizioni in aria, tergiversazioni: dove si legge che nessuno ci vede chiaro, che nessuno vuole assumersi la responsabilità di una proposta netta, che è tutto un andirivieni di proposizioni in aria, un irri e orri di mezzi disegni, finché — e in questo sta il comico finale della scena — questi uomini così indecisi, così sospirosi, così ancipiti, che si torcono e gemono tra il sì e il no, giungono ad una conclusione rapida, quasi esplosiva, terribile: <hi rend="italic">strascinati tutti, sentita da tutti, conclusero</hi> ecc. È questa estemporanea unanimità che tradisce la velleità, la debolezza, la incertezza stessa del loro consiglio. 
senza avvedersene, come gocciole sparse... passione degli uditori, come: <hi rend="bold">Ogni discorso accresceva la persuasione e la passione degli uditori</hi>. Un'osservazione analoga, <persName>il M.</persName> aveva fatto nella <bibl><title rend="italic">Passione</title></bibl>: <bibl><hi rend="italic" >Come l'ebbro desidera il vino, Nell’offese quell'odio s'irrita; E al maggior dei delitti gl'incita Del delitto la gioia crudel</hi></bibl>. Meriterebbe di essere allargata l'indagine sulle liriche del <persName>M.</persName>, le quali nascondono frasi prosastiche, acute osservazione psicologiche, che fanno in lui presentire il narratore. <persName type="author">Il M.</persName> fu poeta, e scrisse versi, per la suggestione della tradizione, del genere letterario: <persName type="author">Parini</persName>, <persName type="author">Alfieri</persName>, <persName type="author">Foscolo</persName>, e anche lo stesso <persName type="author">Monti</persName>, erano le divinità a cui si prestava omaggio dai giovani. È evidente l'attitudine al rilievo psicologico, alla narrazione, già nel <bibl><title rend="italic">Carmagnola</title></bibl>, che è la tragedia più prosastica (oltre che più prosaica); ma molti spunti lirico-narrativi possono ritrovarsi nell'<bibl><title rend="italic">Adelchi</title></bibl>, e negli <bibl><title rend="italic">Inni</title></bibl> e nelle <bibl>odi</bibl>. La <bibl><title rend="italic">vil sicurtade</title></bibl> di <persName type="author">Pilato</persName> è già in abbozzo la cautela egoista di <persName>don Abbondio</persName>, di <persName>Azzeccagarbugli</persName>, dell’oste della luna piena; e il <hi rend="italic">tesor negato al fasto di superbe imbandigioni che scorre amico all’umil tetto</hi> si scioglierà nel bozzetto di <persName>Maria</persName> vedova, a cui la bambina del sarto porta qualcosa di desinare, con quegli avvertimenti discreti del babbo alla portatrice. Senza dire poi di quei groppi lirici, che si risolvono in analisi drammatiche particolari, come i versi <hi rend="italic">Scendi, piacevol alito</hi>, che potrebbero servire d'epigrafe alla veglia angosciosa di <persName>Lucia</persName>; e gli altri <hi rend="italic">Scendi bufera ai tumidi</hi>, epigrafe della notte dell’<persName>Innominato</persName>; o il <hi rend="italic">Dio che atterra e suscita</hi>, che diventa il protagonista in atto dei dibattiti dell'<persName>Innominato</persName> e dei suoi colloqui col cardinale. E ancora i versi della <hi rend="italic">Battaglia di <placeName>Maclodio</placeName></hi>, che riassumono il tristo destino del malvagio, per cui la mente corre subito a <persName>don Rodrigo</persName>: <hi rend="italic">Ben talor, nel superbo viaggio Non l’abbatte l’eterna vendetta: Ma lo segna; ma veglia ed aspetta; Ma lo coglie all'estremo sospir</hi>. 
minacce, maraviglie... di tanti discorsi: <hi rend="bold">Un piccol numero di vocaboli era il materiale di tanti discorsi</hi>. Può parere una frase innocente, e non è. C‘è una maliziosa critica sottintesa al semplicismo e all'infatuazione della folla. Essa non sa aggirarsi che nella sua passione, e non la svolge, non la chiarifica, ma vi insiste dentro, prigioniera dei suoi stessi affetti, degli stessi vocaboli, affiorati nella discussione, e diventati un ossessivo ritornello: pane, affamatori, tiranni, giustizia, signori, ecc. Una malizia più scoperta abbiamo trovato nella descrizione della disputa al banchetto di <persName>don Rodrigo</persName>, in cui le parole che s’udivan più sonore e più frequenti, erano: <hi rend="italic">ambrosia</hi>, e <hi rend="italic" >impiccarli</hi>. 
Il primo comparire... dov'era un: <hi rend="bold">Il primo comparire d'uno di que' malcapitati ragazzi</hi>. Tutta questa scena che segue è individuatissima in ogni particolare. <persName>Il M.</persName> non ritrae mai la psicologia della folla in generale, ma definisce sempre stati d'animo di singoli individui o di gruppi. Bisogno di estrema concretezza artistica, che in lui procede dalla sua viva sensibilità morale di scrutinatore di coscienze: nel suo mondo, non ci può essere mai una folla anonima, ma questi o quegli col carico delle sue colpe, delle sue debolezze, oppure col pregio di qualche sua virtù. 
"Sì, per i tiranni... e voglion far morir: <hi rend="bold">Per i tiranni che notano nell'abbondanza</hi>. Senti la voce del tribuno iracondo, il quale si fa coraggio con le sue stesse parole, e non manomette la gerla, ma s‘accontenta soltanto di dare una stratta: "lascia vedere". È un primo tentativo di aggressione, che vorrebbe trovare il coraggio per via. 
all'orlo della gerla... vorrebbe dire: lasciatemi: <hi rend="bold">Il ragazzetto diventa rosso</hi>. Il ritratto vivo di questo ragazzetto ricorda quello di <persName>Menico</persName>, sorpreso dai malandrini, quando «si sente a un punto acchiappar le braccia». Qui non c'è l'<hi rend="italic" >urlo</hi>, che è già una forma di reazione, ma la parola muore <hi rend="italic" >in bocca</hi> al disgraziato ragazzetto, il quale, in quell'arrendersi muto, è già dalla parte degli aggressori, riconosce la legittimità del loro gesto. Il tumulto ha guadagnato anche lui. Anche più giù, altri portatori depongono la gerla volontariamente. 
aria il canovaccio... si diffonde: <hi rend="bold">Una tiepida fragranza</hi>. Un'impressione di caldezza è mescolata a una impressione olfattiva: accoppiamento originale di un aggettivo e di un sostantivo, e su cui un poeta sensuale si sarebbe fermato per una buona mezza pagina, mentre <persName>il M.</persName> sa trascorrervi rapidamente discreto. 
all'intorno... dobbiamo mangiar pane: <hi rend="bold">«Siam cristiani anche noi; dobbiamo mangiar pane anche noi»</hi>. Senti una certa trepidazione, come un bisogno di scusarsi, nel primo che mette mano alla gerla. E poi, quasi non bastassero le sue parole, che, nel loro tono giustificatorio, tradiscono l’incertezza della coscienza, egli alza il pan tondo per aria, facendolo vedere alla folla, come per coonestare il suo atto, rendendolo a tutti manifesto, e quasi facesse per giuoco (è la sfumatura di quell’<hi rend="italic">addenta</hi>). 
irritati alla vista... animati dalla facilità dell'impresa,: <hi rend="bold">Irritati alla vista del guadagno altrui</hi>. È l'invidia democratica, l'invidia che nasce nelle società e nelle compagnie di eguali: rilievo che non doveva mancare in una sedizione, dove per un momento tutti sono eguali. 
coloro che avevan fatto... più co' fiocchi: <hi rend="bold">Sopra un disordine più co' fiocchi</hi>. Ecco individuato il gruppo dei facinorosi. 
dire il forno delle grucce... parole così: <hi rend="bold">Il forno delle grucce</hi>. <hi rend="italic">El prestin di scansc</hi>. Scansc = gruccia. Qui <persName>il M.</persName> si affidò all’interpretazione popolare, ma in verità si tratta del forno degli Scansi, un’antica famiglia nobile di <placeName>Milano</placeName> del <date>sec. XII.</date> <hi rend="italic">Pristinum Scanciorum</hi>, cioè: forno degli Scansi, dice un documento dell’opera del Duomo. Il tener forno (prestino) era un diritto annesso alla proprietà di varie famiglie. Così c'era il <hi rend="italic">prestino dei Trotti</hi>, il <hi rend="italic">prestino dei Formenti</hi>, che continuavano a essere chiamati cosi, anche se dati in appalto. Il <hi rend="italic">prestino dei Formenti</hi> era diventato, anch’esso, nell’etimologia popolare il <hi rend="italic">prestino del formento</hi>. A titolo di curiosità, riferiremo che, nel <date>1870</date>, quando il forno delle grucce fu restaurato, il proprietario mandò un saggio di paste al <persName>M.</persName> con questa scritta: "Il celebre Forno delle Grucce - di nuova vita ringiovanito - a grata testimonianza - questo saggio divotamente offre". E <persName>il M.</persName> rispose argutamente: "Al Forno delle Grucce - ricco ormai di nova fama propria - e non bisognoso di fasti genealogici - <persName type="author">Alessandro Manzoni</persName> - solleticato voluttuosamente - con un vario e squisito saggio - nella gola e nella vanità - due passioni che crescono con gli anni - presenta i più vivi e sinceri ringraziamenti". 
dire il forno delle grucce... che l'alfabeto della lingua: <hi rend="bold">Così eteroclite.... così salvatiche</hi>. I glottologi hanno voluto ricondurre la parola <hi rend="italic">scansc</hi> alla parola aretina <hi rend="italic">scaccie</hi>. Trovo nel <persName type="author">FANFANI</persName>: "<bibl>Per gruccia o stampella lo dicono tuttora, benché non frequentemente, gli aretini; e lo registrò il <persName type="author">Redi</persName></bibl>". Quanto alle parole milanesi, giudicate <hi rend="italic">eteroclite, bisbetiche, salvatiche</hi>, c’è, da parte del <persName>M.</persName>, quella esagerazione estetica, che un po’ tutti mettiamo quando si entra in discorso sulla barbarie del nostro nativo dialetto. Che poi l’alfabeto della lingua non abbia i segni per indicarne il suono, è colpa non tanto dell’eteroclito dialetto milanese, quanto di quello che il <persName type="author">Tommaseo</persName> chiamava il <hi rend="italic">povero alfabeto latino</hi>. 
"Ma figliuoli," predicava di lì il capitano... A casa, a casa.": <hi rend="bold">"Ma figliuoli.... A casa, a casa"</hi>. Il discorso del capitano di giustizia è tutto lusinghe affettuose. <hi rend="italic">Figliuoli, il timor di Dio, il re nostro signore, non vogliamo farvi male</hi>, e altre invocazioni per la salute dell’anima e del corpo. Questo capitano di giustizia ricorda <persName>don Abbondio</persName> che, aggredito da <persName>Renzo</persName>, si preoccupa improvvisamente per la salute dell’anima del suo parrocchiano! 
Ma quelli che vedevan... e sentivan le sue: <hi rend="bold">Vedevan 1a faccia del dicitore</hi>. Anche la faccia doveva essere benigna e lusinghevole. 
e s'affaccia... Uh, che formicolaio!: <hi rend="bold">Uh, che formicolaio</hi>! Senza riferirle direttamente, questa esclamazione riassume, con elegante rapidità, le impressioni del capitano di giustizia, all’atto di affacciarsi a guardare la folla, da una finestra. 
Sentite, sentite:... Ah canaglia!": <hi rend="bold">Siete sempre stati buoni fi.... Ah canaglia</hi>! Qui <persName>il M.</persName> è stato di una particolare ferocia: quel linguaggio untuoso e ipocrita e paterno del capitano gli ha dato noia, come tutto ciò che è menzogna. E c'è quella pietra che viene dal basso a far le vendette, proprio nel momento in cui la perorazione diventa più affettuosa. Quando il capitano grida <hi rend="italic" >canaglia</hi>, e seguita a gridarlo per un pezzo, egli ha riacquistato l‘equilibrio della sincerità: ciò che stava in fondo al cuore è venuto a galla, e <persName>don Alessandro</persName> ha riacquistato la sua pace. 
fronte del capitano,... continuava a gridare, chiudendo: <hi rend="bold">Protuberanza sinistra della profondità metafisica</hi>. Allusione scherzosa alla terminologia scientifica, venuta di moda con le teorie del frenologo tedesco <persName>Gall</persName>(<date>1758-1828</date>). Lo <hi rend="italic"> spirito metafisico</hi> sarebbe localizzato dai frenologi nella bozza frontale sinistra. Ma, s'intende, il <persName>M.</persName> non ha voluto fare delle ironie su quella scienza, ma soltanto ha voluto alleggerire il misfatto della folla e la disgrazia del capitano, sollevando l'incidente in un'atmosfera di scherzoso dottrinarismo. 
d'uno fu conciato male... Il furore: <hi rend="bold">Due ragazzi vi rimasero morti</hi>. La notizia è storica. A quelli che vorrebbero ritrovare un'ispirazione moralistica (non morale) nei <bibl><title rend="italic">Pr. Sp.</title></bibl>, basta questo piccolo inciso. Un moralista a freddo, avrebbe lasciato lì una qualche espressione di rimpianto, di sdegno, o di riprovazione. <persName>Il M</persName>. passa oltre, anzi si affretta a sovracolorire la scena, nei suoi particolari grotteschi. I due morti sono rapidamente dimenticati; e il pathos comico dell'artista è tutto preso da quel capitano e quei suoi alabardieri, che scappano in soffitta, dove alcuni se ne stanno <hi rend="italic">rannicchiati nei cantucci</hi>, mentre altri vanno su pe' tetti, <hi rend="italic">come i gatti</hi>. 
magazzini. Metton mano... una calca composta di due processioni: <hi rend="bold">Metton mano ai sacchi.... e tutto vela e annebbia</hi>. Sarebbero tutte azioni criminose, ma <persName>il M.</persName> assolve la folla, accentuando i particolari grotteschi dell'azione. Le fantasia del lettore è divertita verso questi particolari comici: il conquistatore del pezzo di pasta, <hi rend="italic">che s’allunga, e gli scappa da ogni parte</hi>, e il conquistatore del burattello, che lo porta per aria come fosse un trofeo di guerra, ha tramutato l'azione criminosa in un giuoco disinteressato. La folla è diventata un fanciullo, che si diverte. E quel <hi rend="italic">bianco polverìo che per tutto si posa, per tutto si solleva, e tutto vela ed annebbia</hi>, è come simbolico. Il sorriso lieve del narratore avvolge tutta la scena, e par che la veli ed annebbii anch'esso nei suoi particolari più violenti. Ma fuori di ogni illusione simbolica, quel periodetto <hi rend="italic" >tutto vela ed annebbia</hi> serve a smorzare discretamente la scena che si avviava a un comico violento. 
A questo punto eran le cose... avendo ormai sgranocchiato: <hi rend="bold">A questo punto eran le cose, quando Renzo....</hi> <persName>Renzo</persName> entra a poco a poco nella scena del tumulto, finché vi s'ingolfa e diventa senza saperlo, uno dei più loquaci protagonisti della sommossa. L'umorismo del <persName>M.</persName> giuoca sulla figura di <persName>Renzo</persName> che, per l'ingenuità delle sue passioni private, si trasfigura in un mezzo capopopolo; ma ancora più giuoca sulla balordaggine cattiva della "giustizia", che, occhiuta e cieca, mette le mani sull'attore più innocente, e crede di aver sbrogliato l'intricata faccenda. Un altro particolare questo di feroce e comica irrisione su quel che può valere la giustizia giudicante di questo mondo: continua la polemica del <bibl><title rend="italic">Carmagnola</title></bibl>, trasferita in un piano medio, e con un accento artistico di gran lunga più persuasivo. 
giustizia. Il pane verrà... ma ci metteranno il veleno,: <hi rend="bold">Ma ci metteranno il veleno</hi>. La battuta è assai verisimile, anche dal punto di vista storico. Questa credulità del popolo sulle intenzioni micidiali dei Governi si rinnovano perpetuamente. Basti ricordare espressioni consimili nelle <bibl>novelle</bibl> del <persName type="author">Verga</persName>, dove si sospetta del Governo che semina il colera perché la povera gente è sempre troppa. 
sentito dir io, con quest'orecchi,... d'uno di que' signori.": <hi rend="bold">È amica d’un parente d'uno sguattero</hi>. Anche questa battuta è verisimile, ma artisticamente a me pare assai meno felice. C'è una caricatura troppo scoperta in quelle ingenue testimonianze, citate, come autorità irrefragabili, dal popolo credulo e bisognoso di credere. In guerra, c'era il famoso "piantone del Comando", a cui si attribuivano tutte le più grosse novità; ma non basta la verisimiglîanza di vita. Quel che conta è la coerenza interna dell'immagine, in cui <persName>il M.</persName> eccelle sempre, mentre qui riman troppo vero, per potersi librare in alto con quel mezzo sorriso che è la suggestione, il fascino più sottile della sua arte. 
Parole da non ripetersi diceva,... faceva eco: <hi rend="bold">Parole da non ripetersi.... faceva eco</hi>. Parole sdegnate paiono queste del narratore, come di chi, per scandalo morale, si rifiuti di dar corso a tutti i particolari del quadro; ma invero il periodetto ha tutta una sfumatura ironica e lo scandalo è soltanto apparente. Cotesto rivoltoso, che ne dice da far rabbrividire di spavento gli ascoltatori, è pur presentato sotto un’ambigua luce di commedia: la <hi rend="italic">schiuma alla bocca</hi>, e quel <hi rend="italic" >cencio di fazzoletto su’ capelli arruffati e insanguinati</hi> sono dei particolari comici. Poi quel vicino che gli tiene bordone, come per consolarlo, è una gustosa parodia dell’iracondia. L’iracondia <hi rend="italic">tragica</hi> non tollera consensi ed echeggiamenti in altrui. 
"Largo, largo, signori, in cortesia;... Così diceva: <hi rend="bold">Lascin passare un povero padre di famiglia</hi>. Anche questo povero padre di famiglia che porta <hi rend="italic">da mangiare a cinque figliuoli</hi>, e lo fa sapere al suo prossimo con enfasi sentimentale, è sottolineato con una certa malizia in quel particolare fisico del <hi rend="italic">barcollando</hi>, che viene piuttosto ad ingoffire le patetiche dichiarazioni della sua pietà paterna. 
"Io me la batto.... e so come vanno queste cose: <hi rend="bold">Io me la batto....</hi> Questo che parla è un prudente, ma è anche un rètore della prudenza. Un prudente che sia tale fino in fondo se la batte, gira al largo, e non fiata. Costui invece sente il bisogno di pedagoggizzare il suo prossimo; ha la vanità della sua prudenza (<hi rend="italic">son uomo di mondo...</hi>), che applaude volentieri alla sua lungiveggenza. La commedia avvolge dunque anche lui. Un altro applauso a sè stesso, al suo acume, al suo fiuto, al suo naso, è in quel <hi rend="italic">Ho già visto certi visi, certi galantuomini che giran....</hi> La parte veramente seria e disinteressata del suo discorso invece è in quel che dice dei <hi rend="italic">merlotti</hi>, i paurosi del domani, che è un'osservazione acutissima. Quello che dice qui <persName>il M.</persName> in un aforisma, è stato rappresentato in atto, in una <bibl>novella</bibl> del <persName type="author" >Verga</persName>, <bibl><title rend="italic">Libertà</title></bibl>, dove i rivoltosi, a cose finite, si guardano l'uno sospettoso dell'altro. <bibl>"Cominciarono a sbandarsi, stanchi della carneficina, mogi, mogi, ciascuno fuggendo il compagno". "I primi che cominciarono a far capannello sul sagrato si guardarono in faccia sospettosi; ciascuno ripensando a quel che doveva avere sulla coscienza il vicino"</bibl>. 
"Quello che protegge i fornai... è il vicario di provvisione: <hi rend="bold">"Quello che protegge i fornai.... è il vicario di provvisione"</hi>. Una breve battuta, in cui lo scrittore coglie quell'attitudine alla giustizia sommaria, che è propria del popolo, il quale semplifica la realtà, che è sempre una cosa molto complessa, e la incarna in un individuo, e vuole un capro espiatorio. Mentre qui <persName>il M.</persName> colpisce questo semplicismo giudiziario del popolo, più giù (<bibl>l. 334</bibl>) colpirà il difetto contrario del popolo stesso: quello di scagionare i capi delle loro responsabilità personali, di rappresentarli magnanimi, generosi, disinteressati, paterni, buoni, deprecando solo i cattivi consiglieri o gli emuli che hanno intorno. Lì abbiamo un buon popolano, che prende le difese di <persName>don Gonzalo Fernandez</persName> di <placeName>Cordova</placeName>, che sappiamo noi qual testa di politico fosse per il <persName type="author">Manzoni</persName>. Colpa dei suoi emuli, che vogliono levargli il credito, e comandar loro soli! Questo primitivismo giudiziario, nell’uno e nell’altro caso, non può non chiamare il sorriso di un artista, che fu un attentissimo confessore di coscienze e di responsabilità storiche. 
anche questi nobili,... quella principalmente: <hi rend="bold">Anche questi nobili</hi>. Il <persName type="author" >PISTELLI</persName> osserva che "<bibl><persName>il M.</persName> vuol forse sottintendere che importante sarebbe stato, non che fosser nobili, ma competenti e pratici"</bibl>. A dir il vero, la notizia che ci dà <persName>il M.</persName> vuole essere semplicemente storica, e senza malizia particolare alcuna. Il governo della <placeName>Lombardia</placeName> allora era diviso a mezzo tra la nobiltà indigena e i funzionari spagnuoli: questi accarezzavano le passioni del popolo, per sbassare la potenza dei nobili autoctoni. <persName>Ferrer</persName> che impone un prezzo politico del pane, <persName>don Gonzalo</persName> che vien difeso da un popolano contro chi gli regala del "vecchio rimbambito", stanno a indicare come vedesse <persName>il M.</persName> l’episodio del tumulto di <persName>San Martino</persName>. Non tumulto politico, di rivolta contro il governo spagnuolo, come vogliono alcuni interpreti (richiamandosi alle compiaciute caricature di <persName>Ferrer</persName> e di <persName>don Gonzalo</persName>), e nemmeno tumulto sociale delle classi popolari che vogliano prendere il sopravvento sui nobili, e favore dell’artista per esse. Tutti, per <persName>il M.</persName>, sono invece vittime di una dolorosa situazione: i funzionari spagnuoli di una loro ambizione di comando, i nobili della strettezza delle annate e della loro incapacità amministrativa, il popolo della fame e dell’ignoranza. L'indulgenza e la severità sono, direi, distribuite equamente per tutti: quell'indulgenza, che non procede da una rilassatezza benigna di giudizio, ma piuttosto della persuasione pessimistica che tutto in questo mondo è errore. Però l’indulgenza manzoniana è al tempo stesso severità. Ciò che dà per l'appunto il tono alla commedia di questi capitoli, che solo nella apparenza è commedia, mentre nell'intimo è amarezza e doloroso scetticismo. 
"Pane eh?"... Non vedo l'ora d'essere a casa mia.": <hi rend="bold">"Pane eh.... Non vedo l'ora d’essere a casa mia"</hi>. Come abbiamo conosciuto un prudente, che è soltanto un retore della sua prudenza, così qui conosciamo un fuggitivo che poi non ha tanta furia di fuggire. Il risolino dell'artista è in quell’inciso: <hi rend="italic">diceva uno che cercava d’andar in fretta</hi>. Anche quel <hi rend="italic">non vedo l'ora d'essere a casa mia</hi> è in buffo contrasto con quel suo amoroso indugio descrittivo sulle <hi rend="italic" >sassate di libbra</hi>. 
Questa poi non è una bella cosa... Ne' pozzi?: <hi rend="bold">Questa poi non è una bella cosa.... Ne’ pozzi?</hi> L'uscita, tra ingenua, sbalordita, e al tempo stesso sensatissima, di <persName>Renzo</persName>, vuol essere un'anticipazione su bocca popolana del giudizio del narratore. <persName>Il M.</persName> è discretissimo: non entra subito lui, a commentare gli avvenimenti. Il suo intervento potrebbe apparire pedantesco e di ordine moralistico. Travestito alla buona, alla semplice, nella bocca di <persName>Renzo</persName>, la sentenza del poeta acquista una leggerezza quasi scherzosa. E allora si gusta meglio il commento che farà in seguito <persName>il M.</persName>, graduato, preparato, come si vede, con arte finissima fin da questo momento <bibl>Cfr. le ll. 377-380</bibl>. 
il montanaro,... non si soffermasse: <hi rend="bold">Quando gli si scoprì davanti la gran mole</hi>. Già un'altra volta, Renzo si è incantato a contemplare la gran mole del Duomo (<bibl>c. XI, l. 439</bibl>). Qui il particolare ha importanza, non come incanto paesistico, ma perché segno di quel fondo dl indifferenza che c'è in <persName>Renzo</persName>, quale spettatore del tumulto. Egli può lasciarsene distrarre, difatti, e sia pure per osservare l’ottava meraviglia del mondo; ma è l'arte dello scrittore, che vuole calare a poco a poco il suo uomo nel cuore della sommossa, quasi senza che egli stesso se ne avveda, fino a farlo diventare, alla fine, una specie di pseudo-protagonista. 
diede un'occhiata... e sempre dietro a colui,: <hi rend="bold">Rustica allora in gran parte....</hi> È uno dei consueti particolari di urbanistica che interessano il cittadino <persName type="author" >Manzoni</persName>, più che l'artista. 
per far vivere il pane;... Però, senza essere un gran: <hi rend="bold">Una di quelle sottigliezze metafisiche</hi>. La frase è, come al solito, ironica: non si tratta di una sottigliezza, ma di una di quelle verità evidenti e grosse, che si affacciano alle menti di tutti. Ma la satira del poeta vuole investire l'infatuamento passionale delle moltitudini, che, in quel riscaldamento dei loro affetti e dei loro gesti, non riescono a scorgere le verità più elementari e più massiccie. 
movendosi quasi, se non quanto era strascinato... se dovesse uscir dal baccano, e ritornare: <hi rend="bold">Teneva.... consiglio in cuor suo, se dovesse uscir dal baccano....</hi> <bibl>Al cap. XIII, p. 254.</bibl> <persName>Renzo</persName> pensa ancora un'altra volta di liberarsi dal tumulto, "e d'andar davvero a trovare e a aspettare il <persName>padre Bonaventura</persName>"; e, solo <bibl>a p. 2</bibl>, si spegne l'ultimo barlume del suo discorso:<bibl>"Renzo, dico, mise da parte ogni pensiero d'andarsene"</bibl>. Sono i particolari un po’ comici dell’indecisione di <persName>Renzo</persName>, ma sono anche le note accorte dell'artista per colorire il caso singolare del suo personaggio, che solo per caso si trova a rappresentare una parte importante nel tumulto. 
statua che vi campeggiava,... quando la scolpiva!: <hi rend="bold">Quel viso serio, burbero.... la scolpiva</hi>! È noto il ritratto che di <persName>Filippo II</persName> fece il <persName>Tiziano</persName>, e che si conserva nel Museo del Prado di <placeName>Madrid</placeName>: il tratto severo, accipigliato, burbero è già in quella pittura tizianesca, e di là passato poi in altre raffigurazioni artistiche. Ma qui la statua di <persName>don Filippo II</persName> non interessa lo scrittore, come particolare topografico-artistico della <placeName>città di Milano</placeName>, come altri ricordi del genere, da noi segnati al loro luogo. (<bibl>Cfr. al cap. XI, 579-580</bibl>). La statua di <persName>Filippo II</persName> è piuttosto un pretesto alle ironie politiche dello scrittore. Nel <date>1797</date>, quando a Milano comandavano i giacobini (<persName>il M.</persName> aveva 12 o 13 anni), la statua fu ribattezzata nel nome di <persName>Marco Bruto</persName>. Quando nel <date>1799</date> successero gli austro-russi, fu poi mutilata e ridotta a un torso informe. Si badi a quei particolari caricaturali nella descrizione degli sforzi degli abbattitori e mutilatori (<hi rend="italic">la strascicarono, con gli occhi in fuori, e con le lingue fuori</hi>), che dànno risalto alla psicologia della folla, la quale per <persName>il M.</persName> metterebbe una foga troppo umana anche contro i simboli più inanimati (<hi rend="italic">le fecero cento angherie</hi>), come dei ragazzi farebbero con dei giocattoli che non vanno più a loro genio. Il <persName type="author">PISTELLI</persName> legge nella storia di quella statua la storia di tante sventure nazionali; ma non è questo il motivo ispiratore del poeta, che vuol mostrare soltanto la focosa e quasi fanciullesca volubilità delle passioni della folla. 
non so dove.... quando la scolpiva!: <hi rend="bold"><persName>Andrea Biffi</persName></hi>, scultore milanese, morto attorno a1 <date>1630</date>. 
stato indicato.... che s'aspettavano: <hi rend="bold">In vece della moltitudine d'amici</hi>. Non è un particolare innocente questo; si vuole illuminare satiricamente la genesi di tanti avvenimenti, che si dànno per fatti, quando esistono soltanto nell'intenzione di pochi spiriti torbidi, e al tempo stesso si vuol colorire la credulità della folla, e la facilità con cui si diffondono e ingrandiscono le voci e i si dice. 
di contrasti e di consulte.... verso la strada dov'era: <hi rend="bold">Scoppiò di mezzo alla folla.... si possa sentire</hi>. Continua la satira nascosta sulla estemporanietà di certi grossi avvenimenti. Lo scrittore dice <hi rend="italic">scoppiò</hi> a indicare l'improvvisa irruenza di certi programmi nella mente delle moltitudini; a cui segue poi una impressionante concordia nel procedere, come fosse <hi rend="italic">il rammentarsi comune di un concerto preso</hi>. Ma si osservi la finezza dell'artista, che, mentre dà rilievo a questa estemporaneità di disegni, si guarda però dal far nascere il nome del vicario, qui, all'improvviso. Noi siamo già familiari con quel nome, qualche cosa di oscuro è legato alla sua sorte, fin da quando uno della folla aveva osservato: "Quello che protegge i fornai... è il vicario di provvisione". E chi così gridava, aveva la voce <hi rend="italic">sonora</hi>. La voce grossa, nei tumulti, fa sempre guasto.