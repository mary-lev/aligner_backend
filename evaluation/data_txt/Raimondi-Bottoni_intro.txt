1-2. L'Historia... fatti cadaueri: la prima parte dell’Introduzione si presenta come trascrizione d’un supposto autografo, un manoscritto del Seicento; la seconda esporrà le ragioni della nuova «dicitura», la moderna scrittura adottata dal romanzo. All’interno del genere romanzesco è il Don Chisciotte a sviluppare ironicamente l’artificio del manoscritto per difendere il suo eroe, vittima del coraggio, contro il colpevole silenzio degli storici. Raccontando il fortunoso ritrovamento del manoscritto arabo Cervantes esalta quella verità di cui è madre «la historia, emula del tiempo». L’espediente dell’autografo è ripreso da un W. Scott nella «Lettera Introduttoria» premessa a Ivanboe (1819); nelle pagine iniziali del Monastero (1820) anche l’antitesi Storia-Tempo torna in questi termini: «Così armata di tutto punto contro il mio vecchio nemico il Tempo, io m’apprestavo...». Col romanzo erudito Platone in Italia (1806) Vincenzo Cuoco aveva riproposto l'artificio tecnico al pubblico lombardo ed il Foscolo se ne era avvalso nella Notizia intorno a Didimo Chierico, premessa nel 1816 alla traduzione del Viaggio sentimentale di L. Sterne. La complessa finzione manzoniana sviluppa sulle lugubri immagini secentesche uno straordinario gioco paròdico: iperbolicamente la storia non solo riscatta gli anni «cadaueri» ma, restituendo loro la vita, li schiera di nuovo «in battaglia».
3-8. Ma gl'illustri Campioni... Attioni gloriose: un Giovanni Ciampoli (1590-1643) scriveva: «...veleno de l'oblio, balsamo de la fama, / Luce del Tempo, o tenebroso inchiostro» e ancora «sa la fama ingemmar penne di cigno / d’inchiostri imbalsamati». Mentre il gioco parodico si sviluppa su immagini antitetiche di macabro splendore (« imbalsamando co’ loro inchiostri»/«trapontando... i fili d’oro e di seta») l’espressione metaforica «fanno messe di Palme e d’Allori» ricalca stilisticamente i moduli espressivi del Raguaglio dell'origine et giornali successi della gran peste, pubblicato a Milano nel 1648 dal medico Alessandro Tadino. Il Tadino infatti loda un altro cronista milanese, il canonico Ripamonti autore del De peste quae fuit Mediolani anno MDCXXX (1641, Mediolani apud Malatestas; La peste di Milano del 1630, volgarizzata da F. Cusani, Milano, Pirotta, 1841), scrivendo: «Dal suo perspicace ingegno non scaturiscono se non parti fertilissimi, che germogliando al suo merito Palme e allori, registrano il suo nome sugl’annali dell'eternità». Queste intrecciate presenze, 1 cronisti del Seicento accanto a Cervantes e Scott, creano la dimensione intertestuale del romanzo.
8-11. Però alla mia debolezza... gente meccaniche: si intenda: «Alla debolezza del mio ingegno... non è lecito elevarsi a tali pericolose altezze aggirandosi nei labirinti degli intrighi politici o sui campi di guerra tra il rimbombo di trombe militari... ». Ironicamente l'Autore presta all'Anonimo le sue convinzioni di storico più interessato alle vicende di due filatori di seta, «gente meccaniche» e di poca importanza, che non alle imprese di principi e potenti. Nel Discorso su alcuni punti della storia longobardica, uscito in appendice all’Adelchi nel 1822, il M. scriveva: «...i desiderj, i timori, i patimenti, lo stato generale dell'immenso numero d’uomini che non ebbero parte attiva negli avvenimenti, ma che ne provarono gli effetti; queste ed altre cose di eguale, cioè di somma importanza, non si manifestano per lo più nei fatti stessi: e son pure la misura del giudizio che se ne deve portare». L'interesse per i ceti popolari e borghesi, suscitato dalla rivoluzione francese - coltivato dai romanzi scottiani e teorizzato sul «Courier Français» da Augustin Thierry nelle Lettere sulla storia di Francia (1820) - caratterizzerà poi la storiografia e il romanzo ottocentesco.
13. schietta e genuinamente... Relatione: schiettamente e genuinamente. La coppia d’avverbi con un solo suffisso -mente è un’eleganza secentesca conforme alla tradizione letteraria arcaica; già nel proemio del suo Raguaglio il Tadino elogiava la «schietta, pura e netta verità». Un'altra eleganza barocca è esibita prolungando la cadenza del periodo con l’aggiunta del sinonimo pleonastico «ouuero sia Relatione». Ad approfondire il ritmo era intervenuto precedentemente il sonoro endecasillabo «il rimbombo de bellici Oricalchi»: sono i procedimenti della stilizzazione paròdica.
14-16. in angusto Teatro... operationi diaboliche: la metafora barocca del mondo come teatro, fra gli estremi d’una imperante «malvagità grandiosa» e i rari intermezzi delle Cbuontà angeliche», è riferita all’angusto territorio di Lecco, lo spazio d’azione di «gente meccaniche». Per il motivo della presenza diabolica nella storia e nelle vicende umane, si pensi alla Gerusalemme del Tasso: tra l'altro il giovane Manzoni si divertì a paodiarne il XVI canto. Ma sempre a livello di stilizzazione parodica, precise assonanze tematiche si riscontrano con «il teatro di sciagure e di morti» di cui parla Agostino Mascardi (autore d’una celebre Arte istorica) in una lettera del 1629.
16-24. nostri climi... fattura diabolica: si intenda: «Considerando come i nostri paesi (il ducato di Milano) siano sotto la protezione (amparo) del re di Spagna (Filippo II) e sopra di essi risplenda come luna l'eroe di nobile stirpe (il governatore don Gonzalo Fernàndez de Cordoba), e gli illustrissimi Senatori... e i Magistrati come erranti pianeti spandano luce...» Le forzate corrispondenze tra la grandiosità dei corpi celesti e l'universo dei politici - i senatori inamovibili e i magistrati trasferibili! - si ritorcono con crescente irrisione satirica contro un governo che risulterà inetto e borioso. E di fatto nel vedere questi paesi trasformati in un «inferno d’atti tenebrosi», altra causa non si può trovare - spiega l'Anonimo - che non sia opera di intervento diabolico. Se il Tadino comoe il Tasso sospettava un interveddebita all'intera classe dirigente precise responsabilità di malcostume e malgoverno. 
24-27. attesochè... emolumenti: il riferimento mitologico è da evidenziare: «dal momento che tanti illustri personaggi, con i cento occhi di Argo (il principe argivo che sorvegliava Io, amata da Giove) e con le cento braccia di Briareo (il gigante fulminato sotto l'Etna), si prodigano per i pubblici emolumenti» Nella sua ambigua ironia la frase lascia maliziosamente capire con quale oculata attenzione Senatori e Magistrati trafficassero a proprio vantaggio.
31-36. generaliter... purissimi accidenti: senza precisarli minutamente giacché, come insegna la filosofia scolastica, importa soprattutto la sostanza dei fatti mentre i nomi e le determinazioni dei luoghi sono accidentali. I termini tecnici, tipici, dell’aristotelismo secentesco (di cui al cap. XXVII don Ferrante sarà l'autorevole prototipo), completano la stilizzazione parodica del presunto manoscritto. Con l'introduzione ex abrupto dell’«autografo» il racconto crea un effetto di trompe l’oeuil, di inganno realistico, che poi consente lo sdoppiamento dialogico fra il presunto autore del manoscritto e il narratore-editore del romanzo. Lo sdoppiamento stabilisce così una costante dialettica fra il passato (la mente che coesiste con il mondo milanese del Seicento) ed il presente, ossia la coscienza critica del narratore. É questa la distanza, ironica e metanarrativa, che il romanzo interpone tra i fatti, la «storia», e i lettori.
38. dilavato... autografo: mentre una lettera dell'agosto 1822 confida a Gaetano Cattaneo: «chissà che la lettura assidua dei secentisti non mi somministri qualche giojello di stile che compensi tutti gli incomodi che ti ho dati», una lettera al Grossi - in data 20 aprile 1823 - annuncia scherzosamente: «...mi venne dato di rinvenire un vecchio autografo dilavato» e parla di «metamorfosi di dicitura» (Carteggio Gallavresi).
43-49. quella grandine di concettini... periodi sgangherati : la voce narrante dà ora prova della sua competenza linguistico-letteraria. Nel linguaggio retorico secentesco concetti erano gli accostamenti ingegnosi di cose tra loro lontane (la Storia definita come guerra contro il Tempo che genera una serie ulteriore di «concetti» e metafore). Idiotismi sono locuzioni ricalcate su modi dialettali. Fra le caratteristiche grafiche della prosa secentesca - esemplata su un modello come il Tadino - l’Anonimo ha messo in mostra la profusione delle maiuscole (Sole, Lume, Luna), le u intervocaliche in luogo della v (cadaueri), l’h iniziale (horrori), il raddoppiamento di consonanti (malvaggità) e di vocali (occhij) ecc. ecc.; periodo «sgangheratamente» dilatato è quello della similitudine tra sistema politico e volta celeste.
51-52. d'eccitar maraviglia: è parola chiave nell’estetica del Seicento che Giambattista Marino, il più fortunato interprete del secolo, condensava in un verso: «È del poeta il fin la maraviglia».
53. rettorica discreta: una letteratura che avesse per fine il solo diletto rappresentava per il Manzoni del Fermo e Lucia «la più frivola, la più servile, l'ultima delle professioni». La retorica appropriata e misurata alle situazioni sarà quindi quella impercettibile della nuova «dicitura che però all'occasione ricorrerà a immagini bibliche, ai temi e alle cadenze della grande oratoria francese del Seicento.
56-59. rozzo insieme e affettato... di quel secolo: anche il laico De Sanctis, il maggior critico dell'Ottocento, deplorando la convenzionalità della vita sociale, religiosa ed etica del Seicento, denunciava il vuoto d'un mondo letterario ipocrita, un mondo «mantenuto nelle apparenze, rimbombante nelle frasi, non sentito non meditato...» (Storia della letteratura italiana, 1870-71). Solecismi sono gli errori e le improprietà di costrutto e di sintassi.
60-61. lettori d'oggigiorno... stravaganze: il narratore cerca una «illuministica» solidarietà culturale con il proprio pubblico che è anche quello milanese del «Conciliatore» e del Porta; già ai suoi ascoltatori il poeta meneghino aveva promesso - come un Anonimo dialettale -: «che sentirii di coss strasordenari, / di azion de scurì l’ari, / gabol e tradiment mai pù sentii» («che sentirete delle cose straordinarie, delle azioni da oscurare l’aria, inganni e tra dimenti mai più uditi»; Lament del Marchionn, vv. 350-352, in C. Porta, Poesie, a cura D. Isella, Mondadori, 1975).
64. lo scartafaccio: il «graffiato autografo» di r. 38, lo scarabocchiato «manoscritto» di r. 43. In tono ironico e scherzoso la finzione era riproposta da Il Cicerone di Giancarlo Passeroni (Milano, Agnelli, 1755): «L’istoria che a contarvi io m'apparecchio, / come sta scritta sopra un libro vecchio... Dal nome appar però ch’e’ fu Caldeo... Chi vuol che questo antico manoscritto / si trovasse nell’Isola di Delfo...» (Tomo I, canto I, 3-9).
68-69. rifarne la dicitura... obiezion ragionevole: la scrittura e quindi la lingua e lo stile. Il romanzo ha bisogno d’una lingua di conversazione ed il Manzoni deve inventarla rimettendo in gioco tutta la tradizione letteraria del passato.
70-71. un'ingenuità pari all'importanza: nella sua arguta modestia la voce narrante valuta poco o nulla l’importanza del libro. Ma in tal modo, equivocamente, suggerisce che poca è anche l'ingenuità del racconto e del tutto fittizia l'autenticità del manoscritto. Il narratore (già lo avvertiva un commentatore tanto acuto quanto dimenticato, G. Negri, Commenti critici estetici e biblici, Milano, I, 1903) afferma quindi in un senso per negare in un altro, ridendosi del suo stesso giudizio e delegandolo infine al lettore. La finzione romanzesca istituisce così un patto con il lettore in termini di complicità interpretativa.
74-81. interrogare altri testimoni... quelle testimonianze: dalla Storia di Milano di Pietro Verri alla Historia Patria del Ripamonti e al Raguaglio del Tadino. Durante la composizione del Fermo e Lucia nel 1822 il M. scriveva all’amico parigino Claude Fauriel: «Io fo quello che posso per penetrarmi dello spirito del tempo che devo descrivere, per viverci... ».
95-102. critica... insieme a spasso: l'ironia è rivolta contro un certo tipo di critica pretestuosa i cui argomenti contrastanti, spesso per partito preso, sl neutralizzano a vicenda. L’ironica personificazione denuncia quindi l’inconsistenza delle «questioni mal poste».
107-110. un libro... è d'avanzo: di etica della critica il M. tratta anche in alcune pagine della Morale cattolica (1819) mentre le sue idee sulla lingua e sullo stile le venne ordinando nell’incompiuto Sentir messa (1836). La discrezione della nuova scrittura, il suo stile prosaico colloquiale, si contrappongono pragmaticamente alla «dicitura» artificiosa dell’Anonimo.
