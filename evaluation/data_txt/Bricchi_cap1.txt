Quel ramo del lago di Como... in nuovi golfi e in nuovi seni: L'ouverture del romanzo è un passo per definizione memorabile, impresso nella mente di goni lettore come restano nella memoria collettiva arie celeberrime di opere liriche. È una caratteristica che I promessi sposi condividino, nella letteratura italiana, con la <bibl>Divina Commedia</bibl>, un'altra grande riserva di citazioni, un libro di cui moltissimi italiani conoscono a memoria almeno qualche verso. Alla memorabilità dell'esordio contribuisce anche il suo ritmo poetico: Quel ramo del lago di Como(1) è un novenario, seguito da un settenario(che volge a mezzogiorno, 1). Il dimostrativo iniziale Quel è una forma deittica (rimanda cioè alla posizione del narratore, rispetto al quale si stabiliscono le misure del tempo e del luogo: quel implica la lontananza da chi parla, dunque dal narratore). La deissi iniziale non è una particolarità del romanzo manzoniano, anzi l'autore si ricollega a precedenti importanti nella tradizione poetica e narrativa della letteratura italiana: si pensi a frequenti incipit di questo tipo nel trecentesco <bibl>Canzoniere</bibl> di Francesco Petrarca, per esempio <hi rend="italic">Quel sempre acerbo et honorato    giorno</hi>, oppure a una probabile fonte manzoniana per la descrizione iniziale, un punto dell'<bibl>Istoria della Compagnia di Gesù</bibl> dello scrittore seicentesco Daniello Bortoli:«Quella parte dunque dell'India che è presso il Gange». Per alti discorsi letterari si rimanda a <bibl>Bordazzi (1987)</bibl>           
La costiera formata dal deposito... e di forma più comune: Il secondo periodo si apre con la parola costiera, già presente nel primo (5), e destinata a ritorna-re nel terzo (costa, 20-21). La ripeti-zione crea così un collegamento molto stretto tra le varie fasi della descrizione paesistica. Al centro della frase si situa il Resegone, uno dei punti di riferimento dell'oriz-zonte romanzesco: nel capitolo XI il protagonista Renzo, camminando verso Milano , si muoverà tra i due cardini del Duomo da un lato, e del Resegone dall'altro; e nel capitolo XXXVII lo stesso Renzo riconoscerà la sua terra dalla familiare sagoma <hi rend="italic">di    que'monti, quel Resegone</hi>(114-115). <bibl> Si verifica qui l'unica presenza    dell'avverbio <hi rend="italic">tosto</hi>(18) in tutta l'edizione del 1840dove    Manzoni ha operato una sistematica sostituzione con il corrispondente,meno       letterario,«<hi rend="italic">subito</hi>». La sopravvivenza, in questa sede,    della forma rifiutata è concorde con una generale tendenza della pagina a una    certa solennità di tono, già evidenziata a proposito della sintassi dei    periodi(1-11). Altri termini propri del linguaggio letterario,spesso rifiutato    dall'autore nell'edizione definitiva, ma sopravvissuti in questa pagina sono <hi       rend="italic">ivi</hi>(6) e, più oltre,<hi rend="italic"    >dicerna</hi>(18)</bibl>
Per un buon pezzo... diradar l'uve: Nel saggio<bibl> Del romanzo    storico</bibl>, pubblicato nel 1850, Manzoni paragona lo spazio della storia a quello di una carta geografica che fotografa i tratti fisici del paesaggio, e quello dell'invenzione romanzesca a una carta topografica, che registra, con maggiore attenzione al dettaglio, anche i segni dell'insediamento umano, come villaggi e strade. Dunque, dalla geografia la scrittura si sposta qui (20 sgg.) verso la topografia. Il riferimento alla guarnigione spagnola (35-36) nei suoi rapporti e con le donne del luogo e con i prodotti della campagna costituisce una prolessi, o anticipazione, del futuro intreccio romanzesco (storia individuale, con le vicende di Lucia perseguitata dai desideri di don Rodrigo, e storia sociale e politica, con la calata devastatrice degli eserciti alemanni) e rappresenta un primo esempio della particolare ironia manzoniana. L'ironia richiede in primo luogo al lettore un processo di riconoscimento dell'antifrasi, o inversione: <hi rend="italic"    >l'onore</hi> e<hi rend="italic"> il vantaggio</hi> (34-35) di alloggiare comandante e guarnigione sono in effetti pesanti oneri, mentre i soldati non insegnano affatto la modestia alle fanciulle, ma attentano alla loro virtù. In realtà la parola manzoniana nasconde maggiore profondila. L'autore non si limita infatti ad affermare l'opposto del vero, ma, così facendo, ricalca il punto di vista e le espressioni stesse dei dominatori spagnoli, la cui retorica riveste di formule pompose la triste realtà di un potere prevaricatore. Nel discorso della voce narrante affiora cioè l'eco di parole altrui, in questo caso di parole dei potenti, e l'ironia dipende dunque dalla convivenza, nello stesso discorso, di due voci in contrasto, quella degli spagnoli e quella del narratore che ne accoglie l'eco (Raimondi, LEGGERE ps). Questo è un esempio del fenomeno che lo studioso russo Michail Bachtin ha chiamato «pluridiscorsività», cioè compresenza, all'interno dello stesso discorso, di più voci diverse. <bibl> La forma i <hi rend="italic">i fatti che prendiamo a       raccontare</hi>(32) sostituisce il più solenne e anticheggiante<hi       rend="italic">imprendiamo di raccontare</hi>che si trovava nell'edizione del    1827 la cosiddetta ventisettana</bibl>
Dall'una all'altra... dell'altre vedute: Si introduce qui esplicitamente il lettore stesso, chiamato in causa come spettatore, cui la voce narrante si rivolge    (<hi rend="italic">non iscoprite</hi>,45;<hi rend="italic">contemplate</hi>,61;<hi    rend="italic">vi fa spettacolo</hi>,62;). Nel <bibl>Fermo e Lucia</bibl> la descrizione paesistica si chiudeva con una nota autobiografica dall'autore eliminata già nella ventisettana:<hi rend="italic">La giacitura della riviera, i contorni, e le    viste lontane, tutto concorre a renderlo un paese che chiamerei uno dei più belli    del mondo, se avendovi passata una gran parte della infanzia e della puerizia, e    le vacanze autunnali della prima giovinezza, non riflettessi che è impossibile    dare un giudizio spassionato dei paesi a cui sono associate le memorie di quegli    anni</hi>. Si noti ancora il termine <hi rend="italic">andirivieni</hi>(54) parola cara a Manzoni come altre che esprimono il disordine del reale ( per esempio <hi    rend="italic">guazzabuglio</hi>). <hi rend="italic">andirivieni</hi> di tane e precipizi contrassegnerà per esempio nel capitolo XX, la valle dove sorge il castello dell'innominato, descritta in forme accostabili a quelle dell'incipit( vedi nota generale a 1-70). Altri <hi rend="italic">andirivieni</hi> saranno, ancora nel capitolo XX,quelli dei corridoi oscuri del castello dell'innominabile,o, nel capitolo XXXV, quelli delle capanne del lazzaretto. <bibl> Dal punto di vista linguistico si    noti qui la prima occorrenza di un intervento sistematicamente attuato da Manzoni    nel passaggio dalla ventisettana all'edizione del 1840(la cosiddetta quarantana):    la soppressione dell'alternanza fra/tra con la scelta in favore di <hi       rend="italic">tra</hi>(44).Tale scelta rientra nella generale tendenza a    eliminare le varianti fonetiche di uno stesso termine, per ottenere una norma    linguistica costante. Altro intervento è la sostituzione dell'arcaico <hi       rend="italic">quivi</hi>col più moderno <hi rend="italic">qui</hi>(47)</bibl>
Per una di queste stradicciole... il Curato, voltata la stradetta: Di Don Abbondio non viene offerta qui alcuna descrizione fisica. Solo più oltre nel capitolo si apprenderà la sua età (<hi rend="italic">era riuscito a passare i    sessant'anni</hi>,487), mentre tratti meno incerti, come gli occhi grigi e altri particolari fisiognomici si andranno precisando rispettivamente ai capitoli II e VII. Non la lettera esplicita, ma la filigrana del testo fornisce però due informazioni che anticipano l'indole del curato, sulla quale Manzoni si soffermerà più oltre: il carattere abitudinario è rilevato dalle molte forme che rimandano ad azioni ripetute, immutate nel tempo(<hi rend="italic">era solito,88; così fece anche quel    giorno,89-90</hi>); e il tranquillo egocentrismo risalta dall'uso ripetuto dell'aggettivo possessivo (<hi rend="italic">suo(suo ufizio,76;suo cammino,80</hi>), destinato a trasformarsi in <hi rend="italic">mio</hi>nei discorsi diretti che il personaggio pronuncerà nel corso del romanzo(<bibl>Accame Bobbio, ETERNO    LAVORO</bibl>. Camminando, Don Abbondio si trova in un bivio, e il suo sguardo si fissa sulle figure dipinte di un tabernacolo:«quel bivio e quelle anime del purgatorio sembrano colorirsi di una lontana sfumatura ironica e diventare segreti emblemi della situazione in cui sta ormai per precipitare il nostro personaggio, e cioè del dubbio in cui si dibatterà per tutta la notte dell'angustie che non gli daranno requie(ed invero non si trova don Abbondio al limite di una situazione analoga a quella di chi non sappia, di fronte a due strade, quale prendere e stia soffrendo le pene di un'anima del purgatorio?)(<bibl>Getto1964</bibl>). La strada che qui si biforca ha un duplice valore, reale e metaforico; a questo proposito va sottolineato come proprio la strada(il termine è tra i più fittamente ricorrenti nel romanzo) tende a presentarsi, soprattutto per alcuni personaggi manzoniani, come luogo di pericolo e sede dell'ignoto, in contrapposizione allo spazio sicuro della casa, dove don Abbondiostesso si rifugerà alla fine del capitolo(sulla strada Luciasubisce le profferte di don Rodrigo, e sulla strada sarà rapita dagli sgherri dell'innominato; il doloroso abbandono,da parte di Renzo, del mondo amato e conosciuto si compendia, nel capitolo XI, con l'espressione<hi rend="italic">trovarsi    sur una strada</hi>,479). Fonte di tale motivo è secondo <bibl>Colombo    (1992)</bibl>,la <bibl>Sacra Scrittura</bibl>,«che, lungi dall'essere un repertorio di massime e immagini, è la prima e fondamentale biblioteca che accompagna Manzoni» Le tre parabole del buon samaritano, della pecora smarrita e del figlio prodigo sono per esempio fondate sul tema della strada, tracciato, insieme reale e metaforico, di allontanamento dalla sicurezza e del bene. <bibl>Da un punto di vista    linguistico, si noti che <hi rend="italic">stradicciole</hi>(71) sostituisce <hi       rend="italic">stradicciuole</hi>della ventisettana, come, più oltre <hi       rend="italic">muricciolo</hi>(108) ha sostituito <hi rend="italic"       >muricciuolo</hi> il rifiuto del dottongo dopo palatale è fenomeno fiorentino,    constantemente applicato nell'edizione quarantana, e oggi passato all'italiano    corrente. Altra sostituzione è quella di <hi rend="italic">via</hi>con <hi       rend="italic">strada</hi>(110), che risponde all'esigenza, costante    nell'allestimento dell'edizione definitiva, di operare una scelta tra forme    doppie. </bibl>
Il curato voltata la stradetta... per individui della specie de' bravi: Dei bravi (125) si descrive la posizione, si anticipa la riconoscibilità, si descrive l'abito, si ribadisce l'inequivocabilità dell'aspetto. li ritratto fisico dei due personaggi risulta così incorniciato (anticipato e concluso) dalla duplice affermazione del potere dei segni visivi trasmessi dai bravi di identificarli immediatamente come tali (<hi rend="italic">L'abito, il portamento, e quello che    [...] distinguere dell'aspetto, non lasciavan dubbio intorno alla lor    condizione</hi> 111-14;<hi rend="italic">a prima vista si davano a conoscere,</hi>(124)a prima vista si davano a conoscere, 124). Si attua in queste righe un procedimento costante nei <bibl>Promessi sposi</bibl>, l'attenzione manzoniana ai segnali naturali, spesso opposti a quelli verbali: i personaggi popolari che affollano le pagine del romanzo diffidano del linguaggio verbale, che si rivelerà presto sede della sopraffazione e della violenza dei potenti, ma si affidano istintivamente a «sistemi di segni, che comprendono certo i segni detti naturali, i sintomi medici e atmosferici, i tratti fisiognomici, ma anche quei linguaggi" che naturali non sono, e risultano anzi effetto di regola e consuetudine, come i segni vestimentari, le posture corporali, le raffigurazioni pittoriche, le messe in scena folkloríche, la liturgia - ma che in qualche modo rimandano a una competenza ancestrale e istintiva, che appartiene non solo ai dotti ma anche agli umili» (Eco, LEGGERE Ps). Dunque don Abbondio, di fronte all'inattesa apparizione, crede prima di tutto ai suoi occhi, manifestando così la sua fiducia nei segni naturali. L'aspetto dei bravi trasuda spavalderia, che si riflette nella lingua, nonostante alcune espressioni si attenuino nel passaggio dalla ventisettana al testo finale: <hi    rend="italic">le braccia incrociate sul petto</hi> (111) erano, in precedenza, <hi    rend="italic">incrocicchiate</hi>, aggettivo rifiutato, secondo <bibl>Petrocchi    (1902)</bibl>, perché «formerebbe troppi nodi»; <hi rend="italic">calzoni</hi> (122) si sostituisce a <hi rend="italic">brache</hi>, termine, ancora secondo Petrocchi (1902), soltanto «spregiativo o scherzoso».Dopo il falso storico del manoscritto seicentesco, pretesto e motore dell'intera macchina narrativa, le gride (o leggi promulgate dal governo spagnolo) sono uno dei tre modi per immettere direttamente la realtà storica nel romanzo, accanto alla messa in scena di personaggi realmente vissuti (per esempio il cardinale Federigo Borromeo, a partire dal capitolo XXII), e alla creazione di capitolidigressione interamente dedicati alla ricostruzione di episodi storici di grande portata (per esempio il XXXI e il XXXII, sulla peste). In questa pagina documento e vicenda romanzesca, dunque cose avvenute e cose inventate, convivono in un impasto dove la fonte storica serve alla comprensione, da parte del lettore, dello svolgimento della vicenda narrativa (con ammiccante anacoluto:<hi rend="italic"> Chi non ne avesse idea, ecco alcuni squarci    autentici...,</hi> 127-28). Le gride assolvono insomma il compito di documentare per via diretta, e di esplicitare grazie al commento della voce narrante, quella che Manzoni, in una lettera all'amico parigino Claude Fauriel datata 29 maggio 1822, chiamava <hi rend="italic">une situation de la société fort extraordinaire</hi>, «uno stato della società assolutamente straordinario». Spiegando quindi tale affermazione lo scrittore proseguiva: <hi rend="italic">une législation étonnante par ce qu'elle    prescrit, et par ce qu'elle fait deviner, ou qu'elle raconte</hi>, «una legislazione stupefacente per ciò che prescrive e per ciò che lascia intendere o che descrive». <hi rend="italic">Sua Maestà Cattolica</hi>(136) è il re di Spagna. Nel periodo delle gride citate da Manzoni si succedettero sul trono: Filippo II (1556-98); Filippo III (1598-1621); Filippo IV (1621-65) L'unico governatore sul quale si forniscono ragguagli storici e Don Pietro Enriquez de Acevedo (201-02), di cui sono ricordate la propensione agli intrighi (<hi rend="italic">ordir cabale</hi>, 212-13), e la lotta contro Enrico IV, re di Francia, che mirava a strappare Milano al dominio spagnolo. Contro di lui don Pietro aizzò Carlo Emanuele I, duca di Savoia, che ottenne la città di Saluzzo, rinunciando tuttavia ad altri territori; e il duca di Biron, governatore della Borgogna e già generale di Enrico IV, che, catturato, pagò il tradimento nei confronti del suo sovrano con la decapitazione. Fonte a cui il Manzoni attinse per riportare le gride è un'opera dell'economista settecentesco    <bibl>Melchiorre Gioia, Economia e statistica</bibl>. Gli squarci di vero storico sono introdotti da una data (Fino dall'otto aprile dell'anno 1583. 131) . Come una data aveva segnato l'incipit della storia del romanzo (<hi rend="italic">sulla sera    del giorno 7 novembre dell'anno 1628,don Abbondio</hi>, 72-73). E, a conclusione del mosaico storico, i due momenti si salderanno, poiché si fa cenno alla pubblicazione di una grida datata<hi rend="italic"> il giorno 5 ottobre del 1627,    cioè un anno, un mese e due giorni prima di quel memorabile avvenimento</hi> (235-36; naturalmente, l'incontro di don Abbondio). Come già nel caso del manoscritto ritrovato (<bibl>Introduzione</bibl>), le parole storiche sono distinte da quelle dell'autore attraverso il corsivo tipografico. Ma tra i due estremi linguistici esiste una zona di intersezione, poiché la parola seicentesca dilaga oltre i suoi confini, fino a occupare spazi entro il discorso del narratore. Non solo infatti la voce narrarne in parte cita, in parte riassume il testo delle gride, ma entrano sistematicamente nella sua zona tipografica gli elenchi dei titoli nobiliari dei governatori spagnoli, che contrastano, nella loro pomposa ampiezza, con la nullità dei risultati raggiunti. È questo un secondo caso (vedi nota a 20-41) dove l'ironia manzoniana si attua attraverso la plurdiscorsività del linguaggio, cioè l'inserimento di elementi espressivi del discorso altrui entro lo spazio della voce narrante. Tale voce, mentre accoglie, con intento ironico, echi della lingua delle gride, non rinuncia al proprio potere di giudizio, richiamando di tratto in tratto l'attenzione del lettore sull'inutilità effettiva delle leggi spagnole. 
Che i due descritti di sopra... piantandogli gli occhi in faccia: L'approssimarsi di don Abbondio al pericolo è una scena costruita al rallentatore, dove l'effetto di <hi rend="italic">suspense</hi> si fonde con la comicità dell'atteggiamento pauroso del curato. Il piccolo dramma è muto, sorretto da una duplice mimica: quella dei bravi, dai gesti ampi e decisi, e quella di don Abbondio, fatta di minimi movimenti degli occhi, della bocca, delle mani. Infine, il curato si avvia incontro ai <hi rend="italic">due galantuomini</hi> (280). Si tratta di un sostantivo amato dallo scrittore, che lo utilizza, in forma singolare o plurale, un'ottantina di volte all'interno del romanzo, sia entro i discorsi diretti dei personaggi, sia in zone diegetiche, cioè narrative. <hi rend="Italic">Galantuomo</hi> è talvolta sinonimo di uomo in generale; più spesso è connotato in senso marcatamente positivo, col valore di «persona per bene»; di frequente, come in questo caso, viene impiegato in senso ironico (i bravi non sono <hi rend="italic">galantuomini</hi>, ma delinquenti). I confini tra l'uso proprio e quello ironico del termine non sono, d'altro lato, così netti, poiché quasi ogni singola comparsa permette di cogliere una di-versa sfumatura di significato (si veda in proposito <bibl>Corti, LEGGERE    Ps</bibl>). Quando per esempio, nel capitolo II, don Abbondio definisce se stesso    <hi rend="italic">un galantuomo</hi> (323-24), il contrasto tra la parola e la realtà è meno violento che nel caso dei bravi. Ecco dunque che il medesimo termine, condizionato da contesti diversi, diventa polisemico, capace cioè, grazie alle possibilità combinatorie del linguaggio manzoniano, di assumere significati differenti (vedi anche nota a XVI, 570-595). Tale è infatti la scelta di fondo di Manzoni, che utilizza, nell'edizione definitiva del suo romanzo, un vocabolario di base relativamente ristretto, potenzialmente comprensibile a un vasto strato di lettori, e compensa la limitata varietà con lo sfruttamento dell'ampiezza semantica dei singoli termini, e della loro capacità di condizionarsi a vicenda. <bibl>Da un    punto di vista lingiuistico, si noti in primo luogo uno dei fenomeni più tipici    nel passaggio dalla ventisettana alla quarantana, la sostituzione del pronome    soggetto <hi rend="italic">egli</hi> con la forma <hi rend="italic">lui       (l'aspettato era egli > l'aspettato era lui, 249; avevan detto: egli è desso >       avevan detto: è lui</hi>, 252). La scelta di lui/lei contro egli/ella rientra    nella tendenza ad assumere usi fiorentini, ma soprattutto nella predilezione    manzoniana per le forme della lingua parlata, e appartiene alle varianti    dell'edizione 1840 il cui uso è attecchito e ormai stabile nell'italiano d'oggi.    La forma accademica <hi rend="italic">desso</hi> risulta pure costantemente    riassorbita nella stesura finale del romanzo. Un'altra correzione che entra in un    sistema costante è la posposizione dell'aggettivo rispetto al nome realizzata nel    sintagma <hi rend="italic">con la sinistra mano</hi>, che diventa <hi       rend="italic">della mano sinistra</hi>(265). Scegliendo l'ordine nome+aggettivo    Manzoni privilegia infatti la collocazione denotativa, che sottolinea la funzione    logica dell'attributo, rispetto a quella più ornamentale e letteraria della prima    edizione </bibl>
Cosa domanda?... in cui gli era toccato vivere: Il dialogo a tre voci alterna le parole minacciose e violente dei due bravi a quelle affannose e sconclusionate del curato, le une e le altre intervallate da didascalie che il narratore si riserva per precisare toni di voce ed espressioni dei volti. Si concentrano infatti nello spazio della voce narrante tutti gli aggettivi della scena, ora singolarmente: <hi rend="italic">voce tremolante </hi>(291),<hi rend="italic"    >tono solenne</hi> (298); ora disposti in coppie coordinate dalla congiunzione <hi    rend="italic">e</hi>: <hi rend="italic">atto minaccioso e iracondo (287-88), voce    mansueta e gentile (301), un riso tra lo sguaiato e il feroce (327)</hi>. Gli aggettivi oscillano tra la qualificazione emotiva e la modalità del comportamento, e le scelte lessicali non sono preziose e inusuali, ma piuttosto prelevate dall'area del parlato quotidiano. Si tratta insomma di termini della lingua media, comprensibili, oltre ogni barriera geografica, a tutti gli italiani. Nelle parole di don Abbondio spicca la voce <hi rend="italic">pasticci</hi> (294) per indicare i preliminari del matrimonio. Il termine, che implica forse il desiderio del curato di attirarsi la comprensione dei bravi ponendosi a un livello elementare di lettura degli eventi, compariva già nella ventisettana (con la variante <hi rend="italic"    >piasticci</hi>), mentre nel <bibl>Fermo e Lucia</bibl> si trova <hi rend="italic"    >aggiustamenti</hi>. Il passaggio è significativo, poiché <hi rend="italic"    >aggiustamenti</hi> è voce lombarda dal significato tecnico di «patti nuziali, contratto matrimoniale» (<bibl>Colombo 1992</bibl>), e non implica dunque, a differenza di <hi rend="italic">pasticci</hi>, alcun giudizio personale negativo del curato. 
Don Abbondio (il lettore se n'è gia avveduto)... tra frazione di lega avrebbe ivi potuto resistere: L'analisi della giustizia seicentesca procede in due tappe: lo stato delle leggi (362-70); la loro inutilità effettiva (370-451), provata attraverso l'analisi dei mezzi per sfuggire al rigore delle pene. La descrizione conclusiva dei sistemi corporativi è ripresa da un'opera di <bibl>Pietro Verri,    Memorie storiche sulla economia pubblica dello stato di Milano</bibl>    (<bibl>Raimondi- Bottoni 1988</bibl>). 
Il nostro don Abbondio... Era Perpetua, come ognun se n'avvede: Il ritratto di don Abbondio è gestito dalla voce del narratore, responsabile, in apertura di sequenza, della celebre similitudine del <hi rend="italic">vaso di terra cotta</hi> (455). Di questa immagine sono documentabili fonti bibliche e letterarie, segnalate da <bibl>Colombo (1992)</bibl>: un passo dell'<bibl>Antico Testamento</bibl>; una favola di Esopo e una di La Fontaine (entrambe con la stessa morale: la vita del debole — o vaso di coccio — è malsicura quando accanto a lui vi sia qualcuno più forte — il vaso dí ferro —); un passo del predicatore seicentesco Paolo Segneri. Entro l'area riservata alla sua voce il narratore si concede dunque una figura retorica dalle risonanze colte, che non potrebbe appartenere a nessuno dei personaggi fino ad ora comparsi. Proseguendo, il discorso del narratore accoglie però, di volta in volta, modi di dire tipici del curato, riportati ín forma di discorso indiretto libero (<hi rend="italic">Il battuto era almeno almeno un imprudente; l'ammazzato era    sempre stato un uomo torbido</hi>, 502-04), o di discorso indiretto (<hi    rend="italic">Aveva poi una sua sentenza prediletta...</hi>, 519). Si passa quindi al soliloquio del personaggio, in parte citato in forma mimetica (cioè nella forma del discorso diretto), in parte riassunto, che prepara il dialogo della scena successiva. Il tutto concorre a delineare la visione del mondo del curato, che è, in sintesi, «una filosofia del risparmio: risparmio esistenziale, calcolata e avara amministrazione della propria presenza nel mondo» (<bibl>Pampaloni 1988</bibl>). La psicologia di don Abbondio esibisce un celebre precedente nella letteratura italiana coeva a Manzoni: è Giovannin Bongee, personaggio del poeta in dialetto milanese Carlo Porta, amico dell'autore dei <bibl>Promessi sposi</bibl>, col quale condivideva convinzioni artistiche e poetiche al punto che «Le corrispondenze tra la pagina manzoniana e le poesie del Porta sono come le somiglianze di chi fa parte della stessa famiglia» (<bibl>Isella 1984</bibl>). Giovannin è protagonista di due poesie milanesi del <bibl>Porta, Desgrazi [Disgrazie] <hi rend="italic">de Giovannin Bongee,       datata al 1812, e Olter desgrazi [Altre disgrazie] de Giovannin Bongee, del       1814</hi></bibl>, e presenta tratti caratteriali sostanzialmente simili a quelli esposti qui a proposito del curato. Entrambi ì personaggi sono infatti amanti della quiete, e timorosi dello scontro coi potenti, che cercano di evitare occupandosi solo dei fatti propri. A questo proposito le affermazioni dei due sono accostabili non solo per il contenuto, ma anche per la forma: don Abbondio afferma che <hi rend="italic">a un galantuomo, il qual badi a sè, e stia ne' supanni, non    accadon mai brutti incontri</hi>, (520-22); Giovannin si presenta sua volta al capo di una ronda di polizia dichiarando <hi rend="italic">Sont galantomn e voo per    el fatt mè</hi>, «Sono un galantuomo, e vado per i fatti miei». Ui altro riscontro significativo è tra il rientro a casa di don Abbondio( che, in rapida successione di azioni, inserisce la chiave, apre la porta entra, richiude, e chiama Perpetua (563-66), e un analogamente affannoso ritorno di Giovannin:<hi rend="italic"> Pian    pian dervi el portell, pian pian voo sù Di scal, che no s'acorgen i vesin, Dervi    el mè bravo lus'c bell bell anch lu, Rugatti el folgoraa col zoffreghin, Pizzi el    lumm: Barborina ove sei tu?</hi>, «Piano piano apro la porta, piano piano salgo le scale, in modo che i vicini non se ne accorgano, apro anche la mia brava porta, accendo il fuoco col fiammifero, sistemo il lume: Barborina, dove sei?».<bibl> Nel    passaggio dalla ventisettana alla quarantana si noti, a proposito del pensiero    costante di don Abbondio, la sostituzione di <hi rend="italic">propria       sicurezza</hi> con <hi rend="italic">propria quiete</hi> (466), così commentata    da <bibl>Petrocchi (1902)</bibl>, che evidenzia la maggior precisione del nuovo    termine: «la sicurezza l'amano anche i buoni; e procurarla è obbligo delle leggi.    Ma don Abbondio non voleva solamente esser sicuro; voleva viver pacifico, beato    nel suo egoismo».</bibl>
come ognun se n'avvede... e disparve: Perpetua è tra í primi personaggi a entrare in scena, dopo don Abbondio e i due bravi (ma altri nomi chiave sono già stati fatti: quelli dei due protagonisti, Renzo Tramaglino e Lucia Mondella, 290, e quello dell'antagonista, don Rodrigo, 319-20 e 332). L'invenzione manzoniana dei nomi propri è un capitolo complesso dell'ideazione del romanzo (diversi nomi sono cambiati, per esempio quello della stessa Perpetua, che    <bibl> nel Fermo e Lucia </bibl> si chiamava Vittoria). Si conosce oggi una fonte che ebbe sicura suggestione sulla fantasia dell'autore al momento della definizione dei nomi: si tratta del canone della messa, dove sono invocate in sequenza le sante partecipi delle gioie celesti. Tra i nomi compaiono:<hi rend="italic"> Perpetua,    Agatha, Lucia, Agnete </hi>(Agnese, la madre di Lucia, che farà il suo ingresso in scena alla fine del capitolo II), <hi rend="italic">Caecilia </hi>(il nome della protagonista di un celeberrimo episodio del capitolo XXX1V). Lo stesso canone può avere fornito suggestioni anche per i nomi maschili del romanzo, poiché un diverso elenco contiene, tra gli altri,<hi rend="italic">> la menzione di Sancte Laurenti...    Sancii Gervasi et Protasi... Sancte Ambrosi... Sancte An-ioni... Sancte    Dominice.</hi> Oltre a quello del protagonista maschile, Lorenzo o Renzo, compaiono qui nomi che saranno attribuiti ad alcuni personaggi di sfondo, come Gervaso, Menico (Domenico), Ambrogio (Contini 1970). Si ricorda infine che Abbondio è nome di tradizione lombarda: sant'Abbondio è patrono di Conio. Entro il dialogo che chiude il capitolo compare sei volte il termine <hi rend="italic">parere/pareri</hi>, quattro volte per bocca di Perpetua (594; 620-21; 645; 648), due di don Abbondio (642; 654). La parola, che ritorna una cinquantina di volte entro l'intero romanzo, è spesso legata a Perpetua, propensa, per carattere, a elargire consigli anche non richiesti. Altro personaggio dispensatore di pareri sarà Agnese, la madre di Lucia. Legata spesso all'arguzia popolaresca di tali personaggi, la parola si colora così di bonario buon senso, e rimanda a opinioni fin troppo ingegnose, spesso non ascoltate o destinate a esiti fallimentari. Ma i pareri inascoltati di Perpetua sono destinati a una rivincita: nel capitolo XXVI il cardinale Borromeo, rimproverando don Abbondio di non avere celebrato il matrimonio, gli indicherà come modello dí corretto comportamento proprio quello suggerito qui da Perpetua. A proposito del dialogo finale si noti inoltre, con <bibl>Colombo (1992)</bibl>, come don Abbondio e Perpetua siano forse, tra i personaggi del romanzo, quelli che si servono maggiormente della lingua parlata, e come nei loro discorsi si avvertano echi, più fitti che altrove, del dialetto milanese. Espressioni dí Perpetua che rivelano ín fìligrana modelli dialettali sono, per esempio: <hi rend="italic">dare ad intendere (589); gran caso    (590); birbone (635-36)</hi>, da collegarsi rispettivamente alle forme milanesi    <hi rend="italic">dà dintend, gran cas, birbon</hi>.Nel passaggio dall'edizione ventisettana alla quarantana è significativa, entro le parole di Perpetua a proposito del cardinale Federigo, un'attenuazione di tono, che rinuncia a una forma più comica ed espressiva:<hi rend="italic"> il nostro arcivescovo [...] quando può fare star a    dovere un di questi prepotenti[...] ci gongola </hi>(649-52) risulta dall'eliminazione della precedente forma <hi rend="italic">ei c'ingrassa. </hi>