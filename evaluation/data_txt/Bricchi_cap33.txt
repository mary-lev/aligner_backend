Una notte... peste: Il capitolo XXXI cominciava con la parola peste (1), poi ossessivamente ripetuta anche nel successivo. L'apertura del capitolo XXXIII segna il passaggio dalla tragedia collettiva a quella individuale, dalle storie di masse senza volto alla vicenda di uno dei personaggi del romanzo. Infatti la parola peste compare, nella parte iniziale, due volte (2; 52): nel primo caso si tratta del contagio in generale, nel secondo del male di cui don Rodrigo avverte i sintomi. Un analogo passaggio dal generale al particolare si verifica con l'accento ai morti di peste: prima vengono nominati generici compagni di bagordi (5-7), poi si annuncia la scomparsa di un personaggio noto al lettore, il conte Attilio (9-10). In questo modo sullo sfondo cupo dipinto dai capitoli XXXI e XXXII, cominciano a stagliarsi di nuovo volti familiari, come annunciavano le ultime righe del XXXII: torneremo finalmente a nostri personaggi, per non lasciarli più, fino alla fine (676-78). Prima fase della malattia di don Rodrigo; i sintomi. Gli indizi della peste sono avvertiti da don Rodrigo, e osservati dal Griso. Il primo si affanno a negare segnali sempre più evidenti, il secondo li interpreta correttamente, e si preoccupa di salvaguardarsi. Si ripropone dunque in questa pagina, trasportato sul piano individuale, il problema dell'interpretazione che aveva occupato i capitoli XXXI e XXXII (vedi in particolare le note generali a XXXI, 218-510 e 511-665; la nota a 65-131; e a XXXII, la nota 52-99): la peste si manifesta con avvisaglie riconoscibili (ogni mascalzone aveva dovuto acquistar, come si dice, l’occhio medico, 19-21), ma don Rodrigo, come già le autorità competenti, ne falsifica il significato, e si sforza di convincere il bravo della sua distorta interpretazione. Altre dissimulazioni si intrecciano a questa: il Griso finge di credere al suo padrone (Scherzi della vernaccia, – disse il Griso, tenendosi sempre alla larga, 28-29); don Rodrigo, che pure interpreta correttamente i pensieri del servitore, finge di credere che questi gli creda.
Dopo un lungo... paonazzo: Seconda fase: il sogno. È l’unico sogno descritto nei Promessi  sposi, dunque l’unico passo dove la prosa del Manzoni si misura con l'inconscio, e traduce in immagini fantastiche il dolore fisico e gli angoscìosi presentimenti di un personaggìo. Le due diverse paure si materializzano in due serie di immagini. Alla puntura dolorosa (71-72) sotto l’ascella corrisponde dapprima l'impressione di gente che pigia coi gomiti in quel punto, quindi quella del pomo della spada che preme. Al tormentoso ricordo delle profezie di fra Cristoforo (Ho compassione di questa casa: la maledizione le sta sopra sospesa [...] Verrà un giorno..., VI, 120-30) corrisponde una immaginaria apparizione del cappuccino in attitudine di predicatore. Su tutta la scena, fosca e allucinata, aleggia un senso di morte: don Rodrigo non ha voluto riconoscere, da sveglio, i sintomi della peste, ma nel sonno gli appare prima di tutto una folla di appestati, coperti da bubboni simili a quello che egli sta per scoprire sul suo stesso corpo. Dunque il sogno afferma quello che le parole rivolte al Griso avevano negato: ancora una volta il linguaggio delle immagini, anche quelle cifrate di un sogno, non mente, mentre il linguaggio verbale è uno strumento di falsificazione della realtà. Anche nella descrizione di un quadro tanto cupo, la lingua di cui Manzoni si serve è il meno possibile artificiosa e complessa: l'impressione di orrore non deriva dall’eccesso di pathos nelle parole, ma dalla loro precisione e semplicità nel ricostruire immagini tanto violente. Nel passaggio dall’edizione del 1827 a qualla del 1840 le correzioni tendono soprattutto a rendere la lingua meno letteraria e preziosa, più vicina al modo di esprimersi comune: l'eleganza viene sacrificata a «un'esigenza di familiarità» (Contini 1989). Per esempio: se ne rodeva in se stesso diventa n'era arrabbiato (58); il cocuzzolo calvo di padre Cristoforo si trasforma in testa pelata (83).
L'uomo si vede... raccostando l'uscio: Nel dialogo tra don Rodrigo e il Griso assume grande risalto il tema della fiducia: nel giro di poche righe si susseguono le parole fido (119); fidare (123); fidarmi (131), tutte pronunciate dal padrone e riferite al servo. Inoltre il bravo era già stato definito dalla voce narrante fedel Griso (3) in apertura di capitolo. D’altro lato la fedeltà è attributo del Griso fin dal momento della sua prima comparsa nel libro, quando veniva presentato come il fidatissimo del padrone, l'uomo tutto sua, per gratitudine e per interesse (VII, 392-93). Ma, al momento della scoperta della malattia, l'ossessiva ripetizione, da parte di don Rodrigo, di parole relative alla fedeltà non è altro che una prova della sfiducia che il padrone comincia a nutrire nei; confronti del servo, e del tentativo di accattivarlo con l’adulazione. Inoltre tanta insistenza lancia un segnale al lettore: il tema chiave della pagina ha a che fare con la fedeltà. Ma il comportamento ambiguo del Griso aggiunge un'ulteriore informazione: il tema della pagina ha a che fare in effetti con la mancanza di fedeltà, anzi, con l'ingratitudine. Alla luce di queste considerazioni, anche l'aggettivo fedel (3) utilizzato dalla voce narrante si colora di ironia. Infatti non solo l'attributo è opposto alla realtà, ma riecheggia un desiderio di don Rodrigo, una sua estrema illusione destinata a cadere. Ben presto, infatti, all'epiteto «fedele» si sostituiranno quelli di traditore infame (168), Scellerato (182), diavolo dell'inferno (197-98); e la stessa voce narrante parlerà di abbominevole Griso (187-88). Il Chiodo (135) è il nome di un medico storicamente esistito: lo nomina il Tadino (per il quale vedi XXXI, 1-64) come uno di coloro che non credevano alla realtà del contagio.
Don Rodrigo, tornato sotto... portato il suo padrone: Nella conclusione dell'episodio si concentrano due punizioni, e si compiono due profezie. Don Rodrigo paga le sue colpe non solo con il castigo divino della paste, ma anche con l'estrema disillusione circa il suo potere terreno, perché subisce l'affronto di essere venduto ai monatti dal più fedele del suoi servitori; il Griso a sua volta, viene punito per il suo tradimento, e muore di peste. La prima profezia di sciagura, riguardante don Rodgrigo, era stata pronunciata dal padre Cristoforo alla fine del colloquio descritto nel capitolo VI, e aveva influito sul sogno notturno del signorotto ormai malato (vedi 80-89); la seconda profezia, rivolta al Griso in forma di ironica apostrofe, era stata pronunciata dalla voce narrante: qualche volta la giustizia, se non arriva alla prima, arriva, o presto o tardi anche in questo mondo. Va a dormire per ora: che un giorno avrai forse a somministrarcene un'altra prova, e più notabile di questa (XI, 99-102). Dunque il destino di don Rodrigo e quello del Griso si compiono secondo un progetto di giustizia che regola le cose del mondo più volte invocato nel romanzo, specialmente dai personaggi popolari e da padre Cristoforo (vedi per esempio (a VII, 7-9; VIII, 676-78). Si notino anche le simmetrie tra i destini del cattivo maggiore, don Rodrigo, e del cattivo minore, il Griso: la bettola (218) dove il bravo passa la serata gozzovigliando corrisponde al ridotto (4) dove il padrone aveva trascorso la notte precedente; la descrizione dei primi sintomi del male (gli vennero a un tratto de’ brividi, gli s’abbagliaron gli occhi, gli mancaron le forze, 218-20) riprende, in breve, sensazioni già provate da don Rodrigo; infine anche il Griso, come don Rodrigo, viene de rubato dei suoi averi. Il paragrafo si chiude con l'esplicita sottolineatura del sistema di simmetrie evidenziato fin qui: il bravo viene trasportato al lazzaretto, dov’era stato portato il suo padrone (223-24).
Lasciando... indovinarsi: Prima di tutto va ricapitolata la situazione di Renzo: nel capitolo XXVI si era trasferito in un paese vicino a quello di Bortolo, e aveva assunto il falso nome di Antonio Rivolta; nel capitolo XXVII si erano spiegate le ragioni per cui il  governatore si interessava alle sorti del montanaro, e si era parlato del carteggio tra Renzo stesso e Agnese, incaricata da Lucia di informare il promesso sposo delle nuove circostanze (quelle benedette lettere da parte d'Agnese, 247). Come il Griso era stato, nella prima parte del capitolo, l’interlocutore di don Rodrigo, così si fronteggiano, in questa sequenza iniziale della seconda parte, due personaggi; Bortolo e Renzo. E, perché in questo capitolo domina la figura dell’antitesi, anche i caratteri dei due sono opposti: appassionato e avventuroso quello di Renzo, posato, prudente, assolutamente antiromantico quello di Bortolo. «Interlocutore obbligato di Renzo, Bortolo è la misura, la voce del reale, che smonta a uno a uno i progetti avventurosi del giovanotto […] sulla base di una prudenza borghese e cattolica a cui ripugnano le pazzie [269] perché ciò che conta è il mestiere [270], e ognuno deve fare il suo» (Raimondi 1974). Lo scontro tra le ragioni ideali di Renzo e quelle reali di Bortolo è anche antitesi tra un personaggio che conserva molti tratti romanzeschi, e uno che il narratore si impegna a descrivere con note di accentuato realismo: mentre il protagonista sogna improbabili glorie militari, il cugino gli offre lavoro anche perché non teme di essere scavalcato da un operaio analfabeta. E l’intervento del narratore (Forse voi vorreste un Bortolo più ideale; non so che dire: fabbricatevelo. Quello era così, 242-44) fornisce, come spesso accade, la chiave di lettura per comprendere il personaggio: si tratta di un esponente di un mondo quotidiano e piccolo-borghese, fondato su rapporti economici; la generosità di Bortolo non ne intacca il buon senso.
Scoppiata... Dio voglia: Si addensano, in queste pagine, numerosi interventi diretti della voce narrante. Già il passaggio dalla sfera di don Rodrigo a quella di Renzo era stato presentato come un'operazione di strategia narrativa (Lasciando ora questo nel soggiorno de' guai, dobbiamo andare in cerca d’un altro..., 225-26); la stessa voce narrante si era quindi fatta avanti a rivendicare la normalità quotidiana di un personaggio poco ideale come Bortolo (242-44). Ora il narratore schiaccia l'occhio al lettore, ironizzando sulla possibilità di aprire un’altra digressione storica sulla peste bergamasca (278-85); insinua in una parentesi una riflessione sul valore soggettivo dei grandi eventi (310-13); si rivolge addirittura a Renzo, chiamandolo per nome e dandogli del tu (314). La voce narrante, nei Promessi sposi, ritaglia costantemente spazi di giudizio e di riflessione. Ma, in molti casi, l'interpretazione degli eventi offerta dal narratore non è esplicitamente dichiarata, bensì emerge dalle pieghe della scrittura (l’uso degli aggettivi e degli epiteti, le scelte lessicali...). Esempi di questa strategia si ritrovano in particolare nei punti più drammatici del romanzo, per esempio i capitoli della monaca di Monza (IX e X) o della peste (XXXI e  XXXII). Al contrario, gli interventi diretti del narratore tendono a concentrarsi in zone più rilassate, in momenti di passaggio dove il ruolo di regista assunto dalla voce narrante si rivela decisivo per la costruzione della storia (vedi per esempio al capitolo XI, l’approfondimento Il narratore burattinaio). Dunque, il ritorno ai casi di Renzo, la sua guarigione dalla peste, l’avvio di una nuova tappa nelle avventure del giovane protagonista stimolano nel narratore un tono vivace e brioso, un bisogno di rendere riconoscibile, attraverso note bonariamente ironiche, la propria voce. Lorenzo Ghirardelli (282-83), vissuto tra il 1600 e il 1641, fu autore del volume Il Memorando contagio seguito in Bergamo l'anno 1630 (vedi in propoi si è opposto la nota a XVII, 520-594).
Per alquanti... primo occupante: La partenza di Renzo, dunque l’inizio, per il giovane, di una nuova avventura, si salda al tragico epilogo dell’avventura di don Rodrigo, qui nominato per l'ultima volta nel capitolo (se si escludono i due colui che compariranno più oltre in bocca a Renzo, 498 e 502): il protagonista s'avviò, agli ultimi d'agosto, tre giorni dopo che don Rodrigo era stato portato al lazzaretto (353-54). Alla malattia di don Rodrigo si collega, per opposizione, la recuperata buona salute di Renzo, anzi la sua situazione privilegiata di «vaccinato» contro la peste. Per questo l'inizio del viaggio ha un tono baldanzoso, che sfocia nella similitudine tra i pochi immuni dal contagio e i cavarieri antichi, che percorrevano il mondo a zonzo e alla ventura (373) protetti dalle loro armature. Il paragone è doppiamente ironico: prende in giro prima di tutto Renzo, che non è un cavaliere, ma un contadino, proprio uno di quella povera marmaglia pedestre di cittadini e di villani (374-75) che, nel paragone, viene opposta agli eroi a cavallo (non si dimentichi che Renzo si muove sempre a piedi); ma prende in giro anche la moda dei romanzi storico-cavallereschi, il cui maggiore esempio è l'Ivanhoe di  Walter Scott (1820), uno dei libri che hanno maggiormente influenzato i Promessi sposi. Insomma, il romanzo manzoniano non mette in scena eroi a cavallo, ma contadini a piedi, e paragonare ironicamente Renzo a un cavaliere dall'armatura lucente è uno dei molti modi per sottolineare questa scelta, per ribadire la differenza sostanziale tra la moda del romanzo cavalleresco e la novità di una storia che racconta si fatti memorabili, ma accaduti a gente meccaniche (Introduzione, 15). L'ironia manzoniana si estende infine all'istituzione stessa della cavalleria errante medievale (Bello, savio ed utile mestiere!, 376), che l'autore mostra di giudicare severamente. Raimondi-Bottoni 1988 citano in proposito un passo di Ermes Visconti pubblicato nel settembre 1819 sulla rivista dei romantici lombardi, «Il Conciliatore», che esprime, a proprosito dei costumi cavallereschi, riserve analoghe a quelle manzoniaue: «senza menomamente revocare in dubbio le ragioni dell'economia politica [...] ci sia lecito d'osservare che nell'undecimo e duodecimo secolo l'Europa era afflitta dalla feudale tirannia de' nobili [...] quel complesso di costumi a cui si dà il titolo di spirito cavalleresco, cioè entusiasmo di gloria militare e di galanteria, desiderio d'avventura...».
Verso sera... riconosci più: Dunque Renzo, il più viaggiatore tra i personaggi dei Promessi sposi, si è rimesso in cammino. La prima tappa del suo romanzo di formazione (vedi al capitolo XVII), l'approfondimento Il romanzo di Renzo) si era chiusa con l'allontanamento da Milano; la seconda si apre con il ritorno verso la città, che il protagonista troverà ancora sconvolta, non più dalla carestia, ma dalla peste. Il passaggio dal paese è un preludio alla nuova avventura, una ricapitolazione del passato prima che si apra un’altra fase nel processo di maturazione del personaggio. Il paese è sconvolto. Dopo l'addio raccontato nel capitolo VIII, questo episodio rappresenta la lacerazione definitiva col passato, il distacco ormai irrevocabile da un mondo che non esiste più. Infatti, nel finale del romanzo, i promessi finalmente sposi ricostruiranno una nuova serenità, ma in un diverso paese, perché il paradiso originario è perduto per sempre. Primo incontro, e primo segnale di  turbamento: Tonio. La peste lo ha reso simile al fratello incantato (434-35), operando sulla sua mente e sul suo aspetto un'azione che è già stata individuata come tipica della malattia (vedi nota generale a XXXII, 258-450): la metamorfosi, il mutamento e la confusione delle forme. Il morbo non lascia niente uguale a prima, intacca e sconvolge, non solo gli individui, ma anche le cose, e i rapporti sociali. Il tema del ritorno al paese dopo una lunga assenza, e dell'impatto con una realtà sconvolta, ha una probabile fonte letteraria (segnalata da Raimondi 1974) nel romanzo Waverley (1815) di Walter Scott. In quel caso il protagonista (non un contadino, ma un gentiluomo) ritrova un mondo stravolto non dalla malattia, ma dalla guerra, e ha anche un incontro con il fool, il matto del paese che ricorda, per certi versi, la scena di Renzo con Tonio. La notte così fatta (418) è quella del matrimonio a sorpresa, e al matrimonio a sorpresa si riferisce anche l'espressione sciaugurata spedizione (429). 
A chi la tocca... riprese per la sua strada: Secondo incontro: don Abbondio. Il curato era uscito di scena alla fine del capitolo XXX, vittima dei disastri della guerra e dei battibecchi con Perpetua. Ricompare ora smagrito e malandato, ma comunque guarito dalla peste (insomma uno della classe dei privilegiati, come Renzo), mentre Perpetua è stata tra le molte vittime del contagio. L'incontro con don Abbondio svolge due funzioni nella strategia narrativa: la meno importante è quella di fornire a Renzo alcune informazioni sullo stato del paese dopo la pestilenza (essenzialmente: l’ubicazione di Agnese, la morte di Perpetua, l'assenza di don Rodrigo; il curato non sa niente di Lucia né di padre Cristoforo, cioè di quanto interessa più di tutto al giovanotto); l'altra, più decisiva, funzione di questa scena è introdurre una nuova tappa nel percorso di formazione di Renzo, segnalare che qui inizia la seconda fase dell'avventura del protagonista. Per la seconda volta Renzo si prepara infatti a raggiungere Milano, che troverà turbata dalla malattia come la prima volta era agitata dalla rivolta. E anche questa volta punto di partenza è il paese. Il ruolo di prologo, di introduzione a una nuova fase della storia che questo episodio assume è confermato da alcuni elementi comuni tra questa scena e quella del capitolo I dove don Abbondio fa la sua prima apparizione: all’inizio del romanzo il curato tornava bel bello dalla passeggiata verso casa (I, 71-72), qui don Abbondio camminava adagio adagio (448-49); là portava in mano il breviario, qui si appoggia a un bastone; là, dopo una svolta, il curato scorgeva i bravi, qui lui stesso appare, girato un angolo, agli occhi di Renzo. Insomma, sia nel  capitolo I sia in questa sequenza don Abbondio è protagonista di un incontro inatteso, che turba la sua passeggiata e lo espone a rischi e problemi. Per quel che riguarda Renzo, nonostante il processo di maturazione compiutosi grazie alla prima avventura (vedi al capitolo XVII, l'approfondimento Il romanzo di Renzo), egli non ha del tutto completato la sua educazione, perché conserva ancora aspetti del suo carattere impetuoso e irascibile. E tocca a don Abbondio, in questo colloquio, metterli in evidenza. Infatti il curato, cercando di calmare l'agitazione sorta in Renzo al pensiero di don Rodrigo, esclama Possibile che abbiate ancora addosso tutto quel fuoco, dopo tante cose! (503-04). Ed era stato lo stesso don Abbondio a definire per primo il carattere facile all'ira di Renzo (costui è una testa; un agnello se nessun lo tocca, ma se uno vuol contraddirgli..., I, 533-35). Dunque al curato tocca il compito di evidenziare il legame tra il Renzo dell’inizio del romanzo, ancora inlatore diventava un giovane progressista, pieno di reduce da tante avventure, maturato sì, ma non completamente. Soloalla fine del romanzo, dopo una se  conda discesa nel mondo tutomultuoso della città, il processo diformazione del protagonista sarà infatti compiuto. 
Renzo rimase... anche al padrone: La vigna cade sotto gli occhi di Renzo, che passò davanti alla sua vigna (560) e S'affacciò (564) e diede un'occhiata in giro (566). Tuttavia la minuziosa descrizione del rigoglio selvaggio della vegetazione non appartiene al protagonista, ma è filtrata attraverso l’occhio del narratore, e affidata alla sua voce. E tale scelta verrà resa esplicita alla fine della rappresentazione: Renzo forse non istette tanto a guardarla [la vigna], quanto noi a farne questo po' di schizzo (616-17). In effetti sia l’attenzione nell’osservare, sia la precisione nel descrivere non possono appartenere all'il letterato Renzo, ma sono segnali inequivocabili della presenza del narratore. Va prima di tutto sottolineato un fattore biogrfico: Manzoni era competente di botanica sia per interesse personale sia per necessità, e si occupò a lungo delle colture nella sua tenuta di Brusuglio non per passatempo, ma per ricavare dalla terra mezzi di sostentamento per la famiglia. Si conservano infatti molte lettere manzoniane che trattano temi di giardinaggio e agricoltura, dove sono evidenti conoscenze e vocabolario che riecheggiano la precisione con cui il linguaggio specialistico viene adoperato in questa pagina. Oltre alle visibili competenze botaniche, rimanda alla voce del narratore la costruzione retorica della pagina. La figura dominante è quella dell’elenco: i nomi delle piante sono disposti in cumuli (Viti, gelsi, frutti d’ogni sorte, 568-69; d’ortiche, di felci, di logli, di gramigne, di farinelli, d'avene salvatiche, d'amaranti verdi, di radicchiella, d'acetoselle, di panicastrelle, e d'altrettali piante, 577-79); e anche le voci verbali possono  presentarsi in gruppo (Il rovo [...]) saliva, scendeva, ripiegava i rami o gli stendeva, 610-12); in un caso l'accumulo di sostantivi si combina con la ripetizione dell’aggettivo: di cento colori, di cento forme, di cento grandezze (585-86). Un aspetto particolare della lingua di questo brano è infine l’attenzione ai colori. Nei Promessi sposi pre valgono le immagini in bianco e nero, o prive di indicazioni cromatiche (Altieri Biagi, Eterno lavoro). Dunque la vigna di Renzo è, in assoluto, il luogo dove si verifica la maggior concentrazione di colore del romanzo. I colori della tavolozza non sono tuttavia numerosissimi, ma modulati in mille sfumature: il rosso varia infatti in rosseggianti (591); porpora (592); paonazze (593); porporine/i (594; 598-99); il bianco sfuma in biancastri (594); compaiono inoltre soltanto il verde e il giallo. La costruzione retorica e la precisione nomenclatoria riescono così a descrivere con ordine una situazione caotica. Infatti si susseguono, per indicare la vigna, i termini marmaglia (576-77), guazzabuglio (582), confusione (585), ancora marmaglia (588). Si crea così un equilibrio tra lo scatenamento delle cose e la razionalizzazione compiuta dalla voce narrante, che riesce grazie alla competenza botanica e alla sapienza retorica, a sovrapporre alla confusione reale un ordine teorico: «Lasciata a sé [...] la natura è corruzione, confusione, disordine»,  ma «il narratore sente la necessità di dominare anche questo modo di manifestazione del disordine e dell'orrore, di sottoporli alla chiarezza delle distinzioni razionali» (Barberi-Squarotti 1965). La vigna di Renzo, che scatena tanta attenzione nel narratore, va letta, alla luce di queste considerazioni, come una metafora della realtà nel suo insieme, che mescola rigoglio vitale (già sulla strada verso il paese Renzo si era sfamato con i frutti di un’annata straordinariamente abbondante, 393-94) e confusione, e va dominata, secondo la lezione della voce narrante, con la limpidezza della ragione. Dunque la voce narrante, qui come in molti punti del romanzo, si rende riconoscibile non tramite interventi diretti, ma solo grazie alla sua capacità di orientare la lettura, di completare la descrizione della realtà con il giudizio morale.
Ma questo non si curava... negli altri: Terzo incontro, dopo quello con Tonio, sconvolto nel fisico e nella mente; e con don Abbondio,  sconvolto nel fisico ma identico nel carattere. L'amico senza nome è stato sconvolto negli affetti, perché la peste ha portato via tutta la sua famiglia, ma accoglie Renzo cercando di ristabilire il clima e le consuetudini di un mondo ormai distrutto. Si ripetono così i gesti più antichi dell’ospitalità, i saluti, le domande, sopratutto l'offerta di cibo. E in questa descrizione di interno popolare con i suoi riti domestici e i suoi cibi la scrittura «riproduce se stessa, attiva associazioni lontane che sembravano spente nel testo» (Raimondi 1974). Infatti la casa e l’ospitalità dell’amico richiamano, pur nella diversità delle circostanze, la casa di Tonio descritta nel capitolo VI (e non si dimentichi che lo stesso Tonio è appena ricomparso sulla scena, quasi a rendere più immediato il collegamento). Quella di Tonio era definita casetta (VI, 395), questa casuccia (654), con identico uso del diminutivo per indicare non solo piccole dimensioni, ma anche valori affettivi. Anche da Tonio si mangiava una polenta, e comparivano gli stessi termini tecnici utilizzati qui (dimenava, col matterello ricurvo, VI, 398-99; cedè poi il matterello a Renzo, perchè la dimenasse, XXXIII, 658; scodellò la polenta sulla tafferìa di faggio, VI, 411; scodellata la polenta sulla tafferia, XXXIII, 663). Il richiamo a distanza tra i due episodi sottolinea ancora una volta il ruolo di prologo a nuove avventure che la sosta al paese assume per Renzo: si tratta di un altro inizio e, come era accaduto per il primo viaggio a Milano, anche questo deve partire dal paese, deve essere un percorso di spostamento dal noto all'ignoto, dal familiare all'incomprensibile, dal bene (anche se corrotto da don Rodrigo) prima, dalla peste ora) al male. Un altro collegamento significativo è quello tra la coppia di personaggi don Rodrigo/Griso e Renzo/amico: «tra l'universo del tradimento e quello della solidarietà, tra l'ordine della differenza di servo e padrone e quello dell'eguaglianza di uomo e uomo, commisurati al paragone implacabile della peste» (Raimondi 1974). Paolin de’ morti (649), nominato solo in questo punto del romanzo, è, evidentemente, il becchino del paese.
Certo, nessuno... nuovi augùri: «L'amicizia apre insieme la strada alla verità» (Raimondi 1974). Infatti una delle funzioni di questa scena nell'economia romanzesca è di fornire a Renzo informazioni che il protagonista ancora non possiede (e che lo stizzoso, impaurito don Abbondio non ha saputo dargli); in primo luogo il nome della famiglia presso cui risiede Lucia; in secondo luogo la morte del podestà e la dispersione delle forze dell’ordine, dunque, per il giovane braccato, promesse di sicurezza. La partenza di Renzo da casa dell'amico mostra ancora segnali che richiamano l'inizio del romanzo e, dunque, sottolineano la funzione di nuovo inizio che questo viaggio assume (vedi la nota a 615-672). La descrizione di Renzo in assetto da viaggio richiama infatti la prima comparsa del giovanotto, nel capitolo II: là il protagonista si presentava col suo pugnale del manico bello, nel taschino de’ calzoni (70-71), qui con il coltellaccio nel taschino de’ calzoni (714). Inoltre l'aurora del suo paese (723-24) che Renzo contempla prima di partire richiama per contrasto la notte di luna che aveva accompagnato la traversata dell’Adda alla fine del capitolo VIII.
Renzo, s'incammino... vicino a questa: Anche in questo finale di  capitolo si accumulano segnali che collegano questo viaggio di Renzo verso Milano al precedente. Altri indizi richiamano inoltre il cammino che aveva portato il protagonista fuori da Milano, verso Bergamo. Prima di tutto i due percorsi verso la grande città sono connessi per il tema dei pani, che nel capitolo XI erano stati raccolti dal protagonista sulla strada (585-602), e qui vengono comprati da un fornaio (735-42). Inoltre entrambi gli itinerari  prevedono il passaggio per Monza (camminava Renzo da Monza verso Milano, XI, 476), e l'ingresso presso porta orientale. Infine il duomo funziona in entrambi i percorsi come ideale punto di riferimento (vide quella gran macchina del duomo, XI, 497; prendendo per sua stella polare il duomo, XXXIII, 759-60). La fuga da Milano è invece richiamata dalla notte passata in campagna, che era stata però insonne e turbata nel capitolo XVII (215 sgg.), mentre qui scorre tranquilla (s’addormentò subito, per non destarsi che all'alba, 755-56). Dunque questa partenza si colloca ormai con chiarezza sotto il segno di altri due viaggi, quello simmetrico verso Milano, e quello, opposto, di allontanamento da Milano.
famiglia: servitù, 
ridotto: luogo di ritrovo; 
straviziare: far baldoria; 
abbattimento: spossatezza; 
gravezza: pesantezza; 
un'arsione: bruciore; 
ogni mascalzone: «la parola non ha valore morale ma sociologico: significa semplicemente: chiunque, anche le persone ignoranti» (Pampaloni 1988);
vernaccia: vino bianco dolce.
velato: chiuso; 
smania: frenesia, agitazione; 
incantati: inibettiti; 
abbacinati: accecati;
spenzolate: sporgenti; 
rotti: squarci; 
quegl'insensati: instupiditi; 
si storceva: si dibatteva.
a terreno: al pian terreno; 
in furia: in fretta; 
ritrovarsi: raccapezzarsi; 
sozzo: schifoso;
paonazzo: violaceo; 
per avventura: se possibile,
bisbetici: insoliti, incomprensibili.
sentimento: sensazione, 
teneva in sesto: manteneva lucidi;
stropiccìo: calpestio; 
capezzale: cuscino; 
l'abbominevole: orrendo, spregevole, 
spoglie: bottino; 
appuntellato: inchiodato, immobile.
rifinito: sfinito; 
stupido: privo di coscienza; 
s'abbagliaron: accecarono; 
soggiorno de' guai: sede delle disgrazie, cioè il lazzaretto; 
intralciata: intrecciata;
salvo il vero: all'incirca (corrisponde a un'espressione del dialetto milanese, salva la verità).
factotum: braccio destro; 
far gente: arruolare soldati; 
eretico: scettico; 
lasciare: smettere; 
d'incannar seta: avvolgere i fili di seta attorno ai cannelli, o rocchetti: il lavoro del filatore; 
svolgerlo: dissuaderlo.
per ordine pubblico: su commissione delle pubbliche autorità; 
in fin di morte: in punto di morte; 
complessione: costituzione; 
sincerarmi: rendermi conto; 
in caso di reggersi: in grado di stare in piedi; 
una volta: una buona volta; 
salvocondotto: permesso di circolazione;
strascicarsi: muoversi.
datogli una voce: chiamatolo;
male in gambe: debole; 
ne' tuoi piedi: nei tuoi panni; 
d'influsso!»: congiunzione astrale, nel caso specifico di Giove con Saturno;
si dispose: si preparò, 
benservito: referenze che un datore di lavoro rilascia a chi è stato impiegato presso di lui; 
a buon conto: per ogni evenienza; 
languiva: era malata.
a un di presso: più o meno;
ferrati: coperti dall'armatura di ferro; 
palafreni: cavalli di razza; 
ribattere: respingere;
ammortire: attutire; 
se ne prendesse pensiero: se ne occupasse; 
pampani: pampini, foglie;
occupante: chi volesse impossessarsene.
rimembranze: ricordi; 
disegnato: deciso; 
il fatto suo: la sua proprietà: 
raffigurar: riconoscere; 
accertarsi: rendersi conto; 
svolto: sviluppato, reso visibile.
contristato: rattristato; 
cantonata: angolo; 
smunto: scarno; 
forestiero: straniero.
bagattella: sciocchezza, piccolezza; 
una volta: una buona volta, finalmente.
franco: salvo, 
in tono: in sesto, in salute; 
tanto n'avevo a non movermi: tanto valeva non muovermi.
a un di presso: pressappoco; 
argomentare: dedurre; 
vetticciola: estremità di un ramo, gangheri: cardini; 
vestigi: resti;
desolati: abbandonati; 
rimessiticci: nuovi germogli che crescono su un vecchio tronco; 
getti: germogli nati dal seme; 
gran classe: unica categoria.
rilevate: alte, 
vilucchioni: un tipo di erve che si arrampicano avvolgendosi alle piante vicine; 
avviticchiata: avvolta attorno.
Tirò di lungo: tirò dritto; 
palco: soffitto; 
parato: addobbo; 
metteva: portava; 
barlume: luce fioca.
romito: eremita; 
barattando: scambiando; 
dimenasse: mescolasse; 
raveggioli: formaggi freschi; 
tafferìa: piatto di legno per scodellare la polenta; 
ricevimento: accoglienza; 
venne in chiaro: capì con chiarezza; 
casato: cognome; 
ricapito: indirizzo.
in arnese: pronto per; 
farsetto: giubba corta indossata dai popolani; 
d'accoramento: tristezza;
con la sua pace: senza fretta.
cascinotto: capanna di paglia usata dai contadini per riporre gli attrezzi; è la trascrizione del termine dialettale lombardo cassinott; 
impicciare: avere a che fare, 
cascina: casolare; 
a buon conto: per precauzione; 
da un canto: in un angolo; 
ammontato: ammucchiato.