Dal fedel Griso: Non a caso qui è chiamato <hi rend="italic">fedele</hi>: vedremo prossimamente di che cosa è capace la fedeltà del <persName>Griso</persName>.
Una specie d'elogio funebre: Si cita questo elogio funebre, come documento della perversità di <persName>don Rodrigo</persName>, come segno della sua bestiale insensibilità e indifferenza davanti alla tragedia della peste e alla morte di un congiunto e compagno di scapestrerie. Ma quell’elogio funebre, apparentemente burlesco e scanzonato, scopre, tra orridi crepacci, un‘anima: sono le facezie tragiche, che si dicono quando ci sì vuole stordire. Anche <persName>don Rodrigo</persName> e i suoi compagnoni, ci dice il <persName type="author">Manzoni</persName> stesso, eran soliti a straviziare insieme, <hi rend="italic">per passar la malinconia di quel tempo</hi>, e la peste, si dirà più giù, era il fantasma ossessivo dl tutti, «era ancor più facile prenderla in ischerzo, che passarle sotto silenzio». Quanto poi ai modi sbrigativi, con cui il M. spaccia via dal suo mondo romanzesco il <persName>conte Attilio</persName>, c’è da dire che quella era la morte di un uomo senza rimorsi e quasi innocente nella sua maligna leggerezza. Anche il compianto si tinge dei colori dell’anima che se ne va: una trista anima, al di qua della moralità stessa, con una sua fosca allegrezza.
Non aprì bocca per tutta la strada: In tutto il paragrafo, non c'è soltanto la descrizione fisiologica della peste che cova nell’organismo, ma c‘è anche il sentimento morale di un disagio, di una preoccupazione, che, senza dichiararsi, va al di là del semplice malessere animale. Noi non ci sentiamo lontani dal sofferente, come avverrebbe, mettiamo, in una descrizione di tipo dannunziano volta tutta alla parte fisica; il M. ci ha avvicinato cristianamente a <persName>don Rodrigo</persName>, anche se, sull’ esempio dello scrittore, noi stessi assecondiamo e approviamo, come veggente vendetta di Dio, il corso fatale della malattia e delle cose tutte.
Ogni mascalzone: Non si tratta di una parola grossa, e fuori dello stile manzoniano; non c’è ingiuria, ma una amara inflessione scherzosa, come diremmo noi «ogni scalzacane». In tutto il periodo, è diffusa anzi una saporosa malizia per la pronta intelligenza del pericolo nel volgare e cauto servitore, e per il vano tentativo di <persName>don Rodrigo,</persName> che vorrebbe dissimulare quel pericolo anche a sè stesso.
«Sto bene, ve’,» disse don Rodrigo... a dar tanto fastidio!»: Il M. alterna il suo sentimento di grave e tropida attesa del compiersi di un’inesorabile giustizia con l’altro sentimento più medio, di compatimento ironico per gli uomini che tentano di dissimulare a se stessi la gravità dell’imminente vendetta. <persName>Don Rodrigo</persName> difatti tenterà di acquetare se stesso, attribuendo il suo malessere agli scherzi della vernaccia. Le battute del dialogo con <persName>Griso</persName> sono di un assai felice umorismo, che è contenuto sempre, però, dentro i termini della tragedia. Si può sorridere delle illusioni e dei ragionamenti di <persName>don Rodrigo</persName>, ma siamo sempre sulle vie della morte, e il M. fa più rispettosa, più castigata e reticente la sua ironia. L’ironia è nelle cose stesse: le parole di <persName>don Rodrigo</persName> sono maliziosamente intessute di contraddizioni; da un lato, egli si affanna a dire «sto bene», e dall’altra non si può trattenere dal dare certi ordini previdenti: «levami un po’ quel lume», «metti vicino, a buon conto, quel campanello», e «sta’ attento, ve’, se mai senti sonate.» Ma il culmine dell’umorismo, e il tratto dove più questo umorismo si infosca, è nella battuta finale del <persName>Griso</persName>, che incoraggia i ragionamenti e le illusioni del padrone, con un ghigno subsannante, che il M. non ci descrive, ma che avvertiamo dalle sue parole: «scherzi della vernaccia», «il dormire le farà bene», e intanto si tiene alla larga.
Ma le coperte gli parvero: sotto silenzio: la peste. Dopo la parentesi dell’umorismo, la tragedia si spiega senza temperamenti. Comincia intanto la descrizione del sonno agitato. Anche, in questa descrizione, non c’è semplicemente il riflesso fisico di una notte agitata: c’è l’incubo morale, l’ossessione di una idea, il timore di un castigo, di una vendetta che quasi venga alle spalle: <hi rend="italic">la peste.</hi> La parola è collocata in fondo al paragrafo, e si affaccia come uno spettro, ed essa non è semplice annunzio di un male, ma un simbolo più complesso. Si ripensa ai noti versi: <hi rend="italic">Ben talor nel superbo viaggio Non l’abbatte l’eterna vendetta: Ma lo segna; ma veglia ed aspetta; Ma lo coglie all’estremo sospir.</hi>
gli parve di trovarsi in una gran chiesa: Nella descrizione del sogno, il M. è stato di una suggestiva vaghezza fantastica al tempo stesso di una scientifica precisione: il sogno, non solo come trasfigurazione e sfiguramento della realtà vissuta, ma anche come esplicazione di stati d’animo nascosti attuazione di desideri repressi. Uno stato d’animo nascosto, un desiderio represso è già in questo particolare del ritrovarsi in una chiesa. L’entrare in una chiesa è quasi lo scioglimento di un vòto oscuro della coscienza, tormentata di tempo in tempo dal rimorso.
E n'era arrabbiato... «Largo canaglia!» gli pareva di gridare: In quel volgersi verso la casa di Dio, non c’è docilità, umiltà, ma contrasto interno, un recalcitrare iroso. Nel sogno, l’uomo rimane fedele alla logica del suo temperamento: il volgo dei fedeli per un signorotto superbioso e prepotente come <persName>don Rodrigo</persName> è sempre canaglia, il suo atteggiamento verso il prossimo non può essere che di comando e di minaccia. A un certo punto, <persName>don Rodrigo</persName> vorrà infuriato anche metter mano alla spada: le abitudini manesche e violente del cavaliere puntiglioso e soverchiatore permangono.
Non ci trovò la spada, e sentì in vece una trafitta più forte: Qui abbiamo un nuovo motivo del sogno: lo sfiguramento della realtà. Quella puntura dolorosa dà l’impressione come se qualcheduno della folla, <hi rend="italic">con le gomita o con altro, lo pigiasse a sinistra, tra il cuore e l’ascella;</hi> poiché il dolore permane, l’impressione ancora muta. Non si tratta di uno della folla che pigia, ma del pomo della spada che lo preme in quel luogo; poi anche la spada scompare, e si rinnova una trafitta più forte. Non potrebbe essere presentato, con più graduale esattezza, questa volubilità falsamente storica del sogno.
Fra Cristoforo: La catastrofe del sogno si ha con l’apparizione di <persName>fra Cristoforo</persName>; la descrizione del fantasma del frate è di un umorismo tragico. Il frate, in principio, è semplicemente un non so che di <hi rend="italic">convesso</hi>, di <hi rend="italic">liscio</hi>, di <hi rend="italic" >luccicante</hi>: tre aggettivi, che hanno il potere di trasfigurare l’animazione vivente di una testa in una specie di natura morta, e che, però, sono di una sarcastica dileggiatrice terribilità. Quel qualcosa di <hi rend="italic">convesso</hi>, di <hi rend="italic">liscio</hi> e di <hi rend="italic">luccicante</hi> diventa una <hi rend="italic">testa pelata</hi>. Trovo che un po’ tutti gli annotatori si trovano d’accordo nel criticare quel <hi rend="italic">testa pelata</hi> come troppo irriverente, e vorrebbero che il M. avesse scritto meglio <hi rend="italic">testa calva</hi>. Ed è un errore di gusto. Tutti i particolari fisici della persona di <persName>fra Cristoforo</persName> sono invece esasperati di proposito, sono avviati quasi verso il grottesco, e già il <hi rend="italic">convesso</hi>, <hi rend="italic" >liscio</hi>, <hi rend="italic">luccicante</hi> erano uno sfiguramento tragico-comico di una testa cappuccinesca. La logica del periodo richiedeva quindi la deformazione poco riverenziale di quella <hi rend="italic">testa pelata.</hi> Il fantasma di <persName>fra Cristoforo</persName> non è tanto <persName>fra Cristoforo</persName>, quanto la rifrazione dei sentimenti, del malessere, dei sospetti, delle paure di <persName>don Rodrigo</persName>, e, quanto più ci si avvicina al grottesco-tragico, tanto più noi sentiamo fedele l’immagine di tale ritratto.
nell'attitudine... in quella sala a terreno: Il sogno che, nella prima parte, è stata rivelazione di stati d’animo nascosti; che, successivamente, ha confermato la logica del temperamento di chi sogna, e ha svelato indirettamente l’esistenza del male della peste, qui, nell’ultima parte, riproduce una scena reale, un episodio di vita, che, si vede, si è fortemente inciso nell’immaginazione del protagonista. <persName>Fra Cristoforo</persName> incombe nel sogno, sol perché è stato sempre presente nella fantasia e nella coscienza del suo avversario: si è detto altre volte, che <persName>fra Cristoforo</persName> è l’ipòstasi della coscienza di <persName>don Rodrigo</persName>.
E si destò: L’interruzione del sogno avviene sempre per qualche cosa che ci richiama troppo materialmente alla vita. <persName>Don Rodrigo</persName> ha alzato veramente la mano e la voce che brontola nella gola si è fatto un grand’urlo: c’è qui un fatto fisico, che costituisce sempre la frattura fra il sogno e la veglia, com’è esperienza di tutti. Ma la descrizione del sogno non è fine a sé stessa; il sogno vuole essere preliminare ad una realtà, e qui sta la sua tragedia. Se lo scrittore si fosse accontentato della descrizione in sé e per sé del sogno ci avrebbe dato un pezzo di bravura, e nient’altro; sarebbe stato una specie dl esplorazione dilettantesca nel mondo magico della fantasia umana. Ma il sogno di <persName>don Rodrigo</persName> è umanissimo, perché preludio di vita. È un po’ come il sogno del <persName>conte Ugolino</persName>: esso squarcia il velame del futuro, di un futuro che è già presente, ma che è ancora ignoto al protagonista. Ma nel poeta medievale il sogno è previsione mistica della realtà, nello scrittore moderno è soltanto trascrizione fantastica di un malessere morale e fisiologico. Anche, in questo, il <persName type="author">Manzoni</persName>, pur credente in un mondo trascendente, non rinnega la sua modernità.
Comparve subito il Griso... a parare questi preamboli: La scena muta; ritorniamo al tono medio, sempre caro al <persName type="author" >Manzoni</persName>, dopo un qualche episodio tragico o sublime. Si svolge adesso il colloquio tra <persName>Griso</persName> e <persName>don Rodrigo</persName>, e poi arrivano i monatti. Sebbene la scena sia fondamentalmente tragica, pure direi che sia pervasa di una sinistra comicità. Non è possibile, con i personaggi che ora sono sulla scena, che ci sia luogo a tragedia vera e propria. Difetta la nota eroica; dove protagonisti sono dei mascalzoni, tutto si deforma e si abbassa di tono. Cominciamo col <persName>Griso</persName>. Egli si ferma a una certa distanza dal letto; guarda attentamente il padrone, e si accerta di quello che la sera aveva congetturato. <persName>Don Rodrigo</persName>, che non conosce se non le forme ruvide e imperiose, ora diventa sentimentale: il sentimentalismo è la forma estrema del suo avvilimento.
Se guarisco, ti farò del bene ancor più: Sono le promesse che svelano la decaduta potenza di un uomo, una specie di involontaria irrisione alla propria improvvisa debolezza. Coteste parole suasorie, suggerite dalla necessità, finiscono con l’aver l’effetto opposto che si propongono; invece di ammansire i soggetti, li rendono esperti, fatti certi di una incrinatura nella volontà, nella potenza del proprio capo. Il <persName>Machiavelli</persName> raccomandava precisamente al suo principe di non diventar mai liberale e misericordioso, forzato dagli eventi, chè quella longanimità è già segno di imminente ruina. È terribile la morte di <persName>don Rodrigo</persName> su un pagliericcio, lì nel lazzaretto; ma la morte, comunque avvenga, ha sempre qualcosa che ispira riverenza. Nella morte c’è sempre Dio, che ingrandisce dì sé il morituro. Ma la vera vendetta delle cose non è in quegli ultimi momenti del moribondo, ma proprio in questa scena, nel degradarsi del tirannello a povero omiciattolo bisognoso. Si ripensa sempre a <persName>Machiavelli</persName>, e allo sdegnato rammarico che egli prova per la morte poco virile di <persName>Vitellozzo Vitelli</persName> e <persName>Liverotto da Fermo</persName>, fatti strangolare dal <persName>Valentino</persName>.«Dove non fu usato da alcuno di loro parole degne della loro passata vita; perché <persName>Vitellozzo</persName> pregò che si supplicassi al papa che gli dessi de' suoi peccati indulgenza plenaria; e <persName>Liverotto</persName> tutta la colpa delle iniurie fatte al duca, piangendo, rivolgeva addosso a <persName>Vitellozzo</persName>». Il mite <persName type="author" >Manzoni</persName>, quasi inosservatamente, pronunzia la sentenza più dura, sul suo personaggio, mediocrissimo eroe del male, proprio in queste battute del colloquio con <persName>Griso</persName>.
Rispondendo con la formola solita a quell'insolita: Si noti: nella piega sentimentale, <persName>don Rodrigo</persName> sente bisogno anche di cambiare formola di comando. <hi rend="italic">Fammi un piacere,Griso.</hi> Sono parole e toni che egli non deve mai avere adoprato. E <persName>Griso</persName>, che è più in sé del padrone, risponde con la formola solita: <hi rend="italic">Comandi</hi>. Sono piccoli particolari, ma che tingono di grottesco tutto il colloquio. La situazione prende un che di compassionevole e di misero. <persName>L’Innominato</persName> che, nel suo discorso ai bravi, discende volontariamente dal suo soglio di tiranno, grandeggia come non mai in quell’ora del commiato, e la sua supremazia, una diversa supremazia, si impone e disarma i vari e tumultuosi pensieri che ribollivano in que’ cervellacci. Ma <persName>don Rodrigo</persName> è uno spodestato dalle circostanze, è uno sciagurato che si è lasciato acchiappare dalla peste, e allora il tirannello con la sua potenza e con i suoi denari non ha più giuoco: il suo dominio fino allora è poggiato non su una superiorità morale, e sia pure una superiorità nel male, ma soltanto su una gerarchia di casta, che davanti al pericolo e alla morte diventa fittizia e ridicola. <persName>Griso</persName> che risponde, impassibilmente «Comandi», e che ripone le distanze abolite dal padrone, ha, sin da questo momento, un certo sopravvento morale, e il suo atteggiamento immutabilmente servile è di una sferzante, reticente ironia.
In tre salti son qui col Chiodo: Le parole, l’atteggiamento di <persName>Griso</persName> sembrano un ghigno perpetuo, un tacito sghignazzare dentro. <persName>Griso</persName>, la sera innanzi, osserva il viso del padrone, stravolto, acceso, con gli occhi lustri, e gli sta alla lontana, perché, in quelle circostanze, commenta freddo freddo, con un’ironia a fior di pelle, il <persName type="author">Manzoni</persName>, ogni mascalzone aveva dovuto acquistar, come si dice, l’occhio medico. Il <persName>Griso</persName> ancora conforta e lusinga le menzognere spiegazioni del padrone sul suo stato di salute: «scherzi della vernaccia», disse il <persName>Griso</persName>, tenendosi sempre alla larga. «Ma vada a letto subito, chè il dormire le farà bene.», dove ogni parola suona come una soffocata ironia. In quella falsa amorevolezza di <persName>Griso</persName> già si sente maturare il tradimento. Nel colloquio della mattina, questa proditoria inconfessata ironia si fa ancora più evidente, nel seguirsi delle varie battute, fino a che il <persName>Griso</persName> non risponde nulla, «e stette aspettando dove andassero a parare questi preamboli.». Quella sospensione di silenzio è tutto un poema di nequizia: lo stato d’animo proditorio matura sempre più. <persName>Griso</persName> continua nella sua falsa amorevolezza, ma si controlla, si raffrena per non impegnarsi troppo. In ultimo, questa sua amorevolezza ha qualcosa di subsannante e di beffardo: si pensa a certe figure beffatrici e sornione di diavoli medievali. Quando <persName>don Rodrigo</persName> chiede da bere, il <persName>Griso</persName> si affretta a rispondere come risponde, un po' per non accostarsi, ma un po' anche perchè è istinto del malvagio di aiutare il naufrago ad affogare. Il tradimento, ormai, è consumato dentro.
due logori e sudici vestiti rossi: La macchia di colore è più terribilmente suggestiva e spaventosa che qualsiasi altra parola che rivelasse l’ufficio dei due sopravvenuti.
Mezza la faccia del Griso... riman lì a spiare: Diciamolo pure: fino, a questo momento, il lettore è stato tutto dalla parte di <persName>Griso</persName>, e non già perché <persName>don Rodrigo</persName>, la sua vittima, è quel uomo che è, e tutti gli vogliamo del male, ma per una ragione più intellettuale: l’ammirazione della malizia per se stessa, che sempre conquide l’animo nostro, comunque sia esso sofisticato da moralismi. <persName>Dante</persName> si arresta, artisticamente compiaciuto, davanti a quel diavolo che fa un ragionamento da perfetto loico a un santo: e un’altra volta si lascia prendere di ammirazione per la estrosa giostra dei demoni in Malebolge <hi rend="italic">(tra male gatte era venuto il sorco)</hi> , e ancora per la destrezza di <persName>Ciampolo</persName> che <hi rend="italic">avea lacciuoli a gran divizia.</hi> Orbene, fin qui, anche il <persName type="author">Manzoni</persName> ci ha trascinato a parteggiare per il <persName>Griso</persName>, che è ancora la malignità intelligente, contro <persName>don Rodrigo</persName>, che è la malignità fatta ottusa, misera e impotente. Ma <persName type="author">Manzoni</persName> è <persName type="author" >Manzoni</persName>, e non è nè <persName>Shakespeare</persName> nè <persName>Machiavelli</persName>: i geni e i genietti del male, gli gnomi, i mostri grandi o piccoli, della vita morale, non possono avere la sua approvazione o almeno la sua impassibile imparzialità estetica. Però, in questa seconda parte della scena, egli si industria a poco a poco a spogliare il suo tristo eroe di cotesta maligna superiorità intellettuale. Quando entrano i monatti, <persName>Griso</persName> resta, mezza la faccia dietro un battente, a spiare. <persName>Griso</persName>, che ha un certo pudore del suo abominevole tradimento, comincia già a diminuire ai nostri occhi.
Contro quelli che fanno l'opere di misericordia!: Le figure dei monatti sono figure minori, ma anch’esse investite da un particolare sentimento dell’artista. Questo che parla è il tristo mestierante, che pur si illude di avere un suo qualche onore professionale, e vuole, agli occhi suoi e degli altri, coonestare la terribilità del suo ufficio di rapinatore.
«Sta’ buono, sta’ buono,»... «fate le cose da galantuomini!»: Continua ad aver rilievo la figura del monatto conculcatore di <persName>don Rodrigo</persName>. Egli sa fare una sua sinistra ironia, nel momento del maggior trambusto: fa i suoi appelli alla bontà e alla docilità della vittima. Ma anche lui ha le sue debolezze, e il <persName type="author">Manzoni</persName> ci tiene sempre a rilevare le debolezze degli uomini, specialmente se saputi e malvagi. Difatti quel monatto lì, che par prenda gusto a far la parte del forzuto aguzzino, poi volge il viso ai due che facevan bottino, e grida: «fate le cose da galantuomini !», come a dire, <hi rend="italic">mi raccomando, pensate anche a me.</hi> Pensieri e preoccupazioni piccine, che tolgono dignità alla sua forza sinistra di conculcatore. Di tutta la scena, ormai, il vinto, <persName>don Rodrigo</persName>, ridotto all’assoluta impotenza, è proprio quello che può chiamare un sospiro ancora della nostra pietà. L’animo del narratore comincia difatti ad ammorbidirsi, e si lascia scappare una parola pietosa: <hi rend="italic">Io sventurato Rodrigo,</hi> dove il nome è perfino scompagnato da quel <hi rend="italic">don</hi>, che è il vecchio blasone inseparabile della sua prepotenza. Si pensa all’epiteto <hi rend="italic">sventurato</hi>, dato anche a <persName>Gertrude</persName>: <hi rend="italic">la sventurata rispose.</hi> Comincia già a diffondersi nelle parole quella grave pietà, consueta nel <persName type="author" >Manzoni</persName> davanti ai caduti, ai vinti, ai peccatori travolti dalla furia implacabile del loro peccato e che in quella furia paiono come anelanti del castigo divino. Già, quell’aggettivo <hi rend="italic">sventurato</hi> è un preludio pietoso alla scena della morte sul pagliericcio.
Il Griso non fiatava... dove venivan quelle parole: <persName>Griso</persName> che, mentre fa man bassa sulle robe del padrone, non osa volgersi indietro a guardare la sua vittima, comincia proprio a farci pietà. Lo sapevamo abominevole, ma ora è un omicciattolo anche lui.
«Tienlo forte,»... «è fuor di sè»: Questo è il secondo monatto, che ha rilievo un po’ generico per la sua figura di saccheggiatore, ma basta anche una parola a colorire la sua anima vile. In principio, dice: «Tienlo bene, fin che lo portiam via,», e ora ripete: «Tienlo forte.... è fuor di sè.». Mentre consuma la rapina, è ossessionato dalla paura di <persName>don Rodrigo.</persName> Questi eroi del male finiscono tutti nel meschino.
Il miserabil peso: <hi rend="italic">Miserabil</hi> nel senso di <hi rend="italic">miserevole</hi>. C’è vilipendio religioso e cristiana pietà, al tempo stesso.
Il Griso rimase a scegliere... il suo padrone: Il <persName type="author">Manzoni</persName> scarica il cumulo dell’ironia sul <persName>Griso</persName> che pareva, in principio, il più intelligente eroe del male. Il furbo non è mai abbastanza furbo. La furberia, per il cristiano <persName type="author">Manzoni</persName>, non può aver mai buon successo (vedi la n. 38-34, al cap. XV, p. 287); ad essa si congiunge sempre una qualche debolezza. Il tallone di Achille di <persName>Griso</persName> è l’avarizia, l’ingordigia; egli vuole troppo; si mette a frugare i panni del padrone, e la peste si attacca anche a lui. La pagina manzoniana prende un tono beffardo, e per un momento lo scrittore lascia perfino tacere la sua pietà cristiana. Quel corpo dl <persName>Griso</persName>, spogliato dai monatti e buttato sur un carro, non è più vita umana, e nemmeno <hi rend="italic">miserabil peso,</hi> ma animalità senza storia. Scrisse il <persName>DE SANCTIS:</persName> «Vedi la forma sprezzante, con la quale è indicata la morte di <persName>Griso</persName>, come d’un animale senza pensiero, senza parola, senza rimorso, senza alcun vestigio di senso umano. E non perchè non pensi e non parli, ma perchè il poeta, con l’aria di chi guarda e passa, non degna raccogliere pensieri e parole d’un essere così insignificante nella sua malvagità.». La chiusa dell’episodio, pur nel suo tono smorzato, particolarmente manzoniano, è degna di <persName>Dante</persName>. Ma forse le parole del <persName>De Sanctis</persName> non descrivono con esattezza il tono manzoniano. Il disprezzo del M. per il <persName>Griso</persName> non è <hi rend="italic">d’indifferenza</hi> sprezzante per un essere <hi rend="italic">insignificante</hi> nella sua malvagità, ma è piuttosto di disprezzo polemico per un essere di cui per un momento ha chiesto la complicità ideale. Egli si è servito di questo scellerato, come di uno strumento di pena: <persName>Griso</persName>, nella sua vigilante malizia, degrada ancora più la meschinità, la miseria del suo padrone. È un po’ una specie di diavolo dantesco che accisma o flagella o persegue il peccatore, ma che alla fine deve rimanere involto egli stesso «nel mezzo del bogliente stagno.» Nei termini realistici di una commedia moderna, il peccatore e il suo punitore sono travolti nella stessa condanna.
Tra la repubblica: Di <placeName>Venezia</placeName>. Quali fossero gli umori di <placeName>Venezia</placeName>, verso la <placeName>Spagna</placeName>, si veda al cap. XXVI, pp. 505-506.
Senza poter mai aspirare a divenirlo lui: Il M. non vuole presentarci un <persName>Bortolo</persName> generoso e idealistico fino al punto di lasciarsi soppiantare dal cugino; un personaggio di tal genere sarebbe falso e ridicolo. E il M. aborriva da questo idealismo generico, caro alle persone di buon cuore: le quali, del resto, amano tali personaggi idealistici soltanto nei romanzi, mentre, per il resto, nella vita, fanno parte generosa al loro sacro egoismo. <persName>Bortolo</persName> agiva da galantuomo e d’amico, ma non lasciando tacere quel tanto di machiavellico che guidava, istintivo, anche gli uomini più retti.
Il grillo di farsi soldato: Siamo nel <date>‘600</date>, in cui il mestiere delle armi era considerato attività di mercenario e di avventuriero, mestiere da disperati. Tutto il discorso di <persName>Bortolo</persName>, per combattere i grilli del cugino, sarà intessuto di questa inferiore morale militare del tempo.
In figura di vincitore a casa sua: C’è tutto <persName>Renzo</persName>, quello che abbiamo conosciuto fin dal cap. II, con la sua aria di braveria e di festa.
Eretico: Incredulo.
Uomini fatti apposta: Vedi la n. 215-16. <persName>Bortolo</persName>, davvero, non ha stoffa di guerriero: che gli altri si rompano pure il capo, ma è sempre meglio esser rimasti a casa propria; disparati che vadano a far la strada, non ne mancherà; è meglio incannar seta, che far l’ammazzasoldati; per ammazzare, ci vuol degli uomini fatti apposta. Del resto, è un uomo del Seicento che parla, il secolo in cui il soldato è mercenario, suddito, servitore; e <persName>Bortolo</persName>, dalla inflessione della prosa manzoniana, appare soltanto un uomo di buon senso.
Lorenzo Ghirardelli: <date>(1600-1641)</date>; cfr. la n. 457-463, al cap. XVII, p. 338.
Più roba che tutte insieme le descrizioni più celebri: Il M. è preso tutto dal gusto muratoriano dell’erudizione, quale abbiamo avvertito nei capp. XXXI e XXXII; e s’intende allora come sopravvaluti questo libro del <persName>Ghirardelli</persName>. Le descrizioni di un <persName>Boccaccio</persName>, per esempio, sono descrizioni «retoriche», e non descrizioni storiche, come quelle che potevano piacere a uno scrittore uscito dal moto della storia erudita ed enciclopedica del secolo XVIII.
Non fece nulla: Appunto perché non ricorse a medici e a farmachi, affidò la guarigione alle forze stesse dell’organismo.
Le memorie... i disegni della vita: Ciò che sempre avviene nelle convalescenza sicure: è come una seconda nascita alla vita.
quell'altro mistero, quell'imbroglio del voto: <hi rend="italioc">Mistero</hi> era parola troppo rispettosa e paurosa, mentre <hi rend="italic">imbroglio</hi> svela l’impazienza di <persName>Renzo</persName>, che fiuta in quella faccenda del voto una qualche cabala che disturba i suoi disegni.
Se lascio scappare una occasion così bella: L’ingenuità egoistica dell’uscita è commentata dallo stesso <persName type="author" >Manzoni</persName>. Frase passata in proverbio.
Giova sperare, caro il mio Renzo: C’è un’ironia affettuosa e paterna per le troppo fervide speranze dl <persName>Renzo</persName>: ritrovar <persName>Lucia</persName> viva, persuaderla che il voto «non poteva stare», farla in barba ai bargelli, evitando «la cattura».
Quella sì è una bella parola: Dire <hi rend="italic">sto bene,</hi> non significa nulla, perchè si può prendere sempre il contagio; dire <hi rend="italic">sto meglio,</hi> significa aver avuto la peste ed andare immuni per una ricaduta. Difatti, «era. caso piuttosto prodigioso che raro» prendere la peste due volte.
Questo diavolo d'influsso!: Frase che ci richiama, alle credenze astrologiche del tempo: la peste era dovuta, secondo alcuni dotti, alla sinistra congiunzione di Saturno con Giove. Del resto, anche la parola medica <hi rend="italic">influenza</hi> dei nostri tempi è una sopravvivenza verbale di quelle antiche opinioni.
Non aveva mai intaccati: Gli sarebbe parso di vendere il suo amore per <persName>Lucia</persName>.
Un coltellaccio: Si ricordi, al cap. II, la presentazione di <persName>Renzo</persName>: «Comparve davanti a <persName>don Abbondio,</persName> in gran gala, con penne di vario colore al cappello, <hi rend="italic">col suo pugnale del manico bello,</hi> nel taschino de' calzoni, con una cert’aria di festa e nello stesso tempo di braveria, <hi rend="italic">comune allora anche agli uomini più quieti</hi>.»
Era caso piuttosto prodigioso che raro: Cfr. la n. 282.
Franchi e risoluti: La troppa baldanza non piace al M., che vuole ogni contegno sia sempre smorzato e misurato da interna inquietudine cristiana. Di fatti presenterà <persName>Renzo</persName>, che pure era baldanzoso la sua parte, sicuro, sì, in mezzo a un paese infetto, ma con una sicurezza temperata dalle inquietudini personali e contristata dallo spettacolo doloroso.
Come i cavalieri d’un’epoca del medio evo... in un trattato d’economia politica: La similitudine è stata giudicata fina e ben rifinita in ogni sua parte; ma è parsa sproporzionata, certamente ha qualcosa di polemico, che sopravvanza la situazione dolorosa della peste e degli stessi guariti dal morbo. A me par di vederci l’ultima e più solenne condanna della cavalleria errante e avventurosa, in un momento in cui la poesia romantica tentava dl dar vita a un medioevo di maniera, popolato dl torneanti e inutili cavalieri. C’ è come una protesta cristiana rispettosa cotesto gusto dell’avventuroso, e del guerreggiare a vuoto e contro «una povera marmaglia pedestre di cittadini e di Villani»; e si capisce come il M. voglia dire, ironicamente, che la cavalleria è una di quelle istituzioni belle, savie e utili, che meriterebbero di stare in primo piano in un trattato moderno di economia politica. Oltre che il cristiano, parla in lui l’uomo della società nuova, realistica ed economica. Erratissima è la congettura di quelli che vorrebbero vedere in questa ultima ironia una puntata contro l’opera di <persName>M. Gioia,</persName> e particolarmente per un passo del<bibl><hi rend="italic">Nuovo prospetto delle scienze economiche</hi>(<placeName>Milano</placeName>, <date>1815</date>,</bibl> t. I, par. 2, pag. 6); chè si tratta di un passo innocente. E la similitudine, in tal caso, finirebbe con l’aggravarsi di una nuova punta polemica, e sarebbe peggiorata artisticamente, e per giunta falsata e ingrettita nel suo tono polemico.
Temperata... dall’inquietudini: Vedi la n. 318. Le inquietudini di <persName>Renzo</persName> per <persName>Lucia</persName>.
Senza onor d'esequie... senza accompagnamento: La prima frase <hi rend="italic">(senza onor d’esequie)</hi> è astratta e generica, ma quel <hi rend="italic">senza canto,</hi> come <hi rend="italic">l’a lume spento</hi> dantesco, dà subito un’animazione tragica e squallida a tutto il periodo: il <hi rend="italic" >senza accompagnamento</hi> è giusto seguito al <hi rend="italic">senza canto.</hi> Ricordare <persName>BOCCACCIO</persName><bibl>:«.... con frettolosi passi, non a quella chiesa che esso aveva anzi la morte disposto, ma alla più vicina le più volte il portavano, dietro a quattro o a sei cherici con poco lume, e tal fiata senza alcuno: li quali con l’ajuto de’ detti becchini, senza faticarsi in troppo lungo ofizio o solenne, in qualunque sepoltura disoccupata trovavano più tosto, il mettevano.».</bibl>
Frutte, n'aveva a sua disposizione: Nulla ci rappresenta più vivamente la desolazione e la strage, quanto il veder tanta ricchezza di frutte e d'uva abbandonata <bibl>«in balia del primo occupante.»</bibl> <persName>(PISTELLI).</persName>
Rimembranze dolorose... dolorosi presentimenti: La fuga notturna, e il presentimento che <persName>Lucia</persName> non potesse esser viva.
que' sinistri tocchi a martello... un silenzio di morte: Il ricordo di quella campana che suonava a martello, nella notte della fuga, dà rilievo al <hi rend="italic">silenzio di morte</hi> di oggi. Ricorda il passo della parlata, del <persName>diacono Martino</persName>:<bibl><hi rend="italic">Qui nulla – Traccia d’uom apparia; solo foreste - D’intatti abeti, ignoti fiumi, e valli - Senza sentier: tutto tacea; null’altro - Che i miei passi io sentiva, e ad ora ad ora – Lo scrosciar dei torrenti, o l’improvviso – Stridir del falco....</hi></bibl> Dove il silenzio, più che interrotto e turbato, è accentuato da quei pochi rari rumori. Scrive finemente il <persName>MOMIGLIANO</persName>:<bibl> «... . Com’è reso lo sbigottimento allucinato, lo scoramento senza parole e senza pianto, che incute la vista d’un paese un tempo tranquillo e fiorente, ora taciturno, sparso di miserie e di lutti!</bibl> Non c’è la commiserazione ma quella stanchezza, quell’abbattimento che non cerca nemmeno più uno sfogo, che non è nemmeno più rassegnazione, ma immobilità intontita sotto la percossa. L’immagine scende nell’anima e vi s’imprime. S’indovina nel disegno del <persName type="author">Manzoni</persName> la commozione che non trova e non cerca parole, la contemplazione decisa, lo stupore che la sventura possa giungere a tanto. Le linee sono rigide, scarne, e spirano esse stesse – con la loro precisione severa — lo squallore della scena: si ha la sensazione d’un deserto in dicembre.» (A. M., p. 227).
La peste, togliendogli il vigore... con un certo sorriso sciocco: Ancora il <persName>MOMIGLIANO</persName>, in continuazione del passo precedente, scrive: <bibl>«<persName>Tonio</persName> è reso dalla peste così simile al fratello scimunito, da poter essere scambiato con lui; in questo solo particolare è tutta la sua miseria: suffusa della comicità lontana e malinconica di <persName>Gervaso</persName> saltellante stupidamente nella buia stanza di <persName>don Abbondio.</persName> Incantato dalla malattia, ripete meccanicamente quell’unica frase «A chi la tocca, la tocca», che è l’unico resto di pensiero che gli abbia lasciato la peste. La sua anima è tutta in queste sei parole, dove risuona come in un immenso vuoto la devastazione dell’immane sventura. Dopo averle pronunciate, rimane con la bocca aperta, come ripetendole dentro di sè — senza suono — in una fissità di ebete. <persName>Tonio</persName> non è più che la preda abbandonata della peste. La comicità di <persName>Gervaso</persName> muore nell’incantato squallore di <persName>Tonio</persName>: il ritratto di quest’inebetito è una delle più alte fantasie manzoniane.».</bibl>
E venire avanti una cosa nera: Anche <persName>don Rodrigo</persName> intravede due <hi rend="italic">logori vestiti rossi</hi>, e riconosce i monatti; e qui <persName>Renzo</persName> vede <hi rend="italic">una cosa nera</hi>, e riconosce subito <persName>don Abbondio.</persName> Queste macchie di colore riescono a diffondere un senso di lontananza, di spaventosa sorpresa o di curiosa reminiscenza, in questi incontri ancora incerti dello sguardo. La narrazione realistica sfuma un po’ nel fantastico.
Camminava adagio adagio: Nota che, in questa ripresentazione fisica di <persName>don Abbondio</persName>, non c’è nessun divertimento polemico o umoristico: il <persName>don Abbondio</persName>, agli occhi del cristiano <persName type="author">Manzoni,</persName> è un pover’uomo che ha passato la sua burrasca, ed è degno di pena. Ma se lo scrittore è pio verso l’uomo fisico, dal volto pallido e smunto, tornerà lo stesso, spregiudicatamente, a spassarsi della sua vita morale, più che mai ingrettita, dopo tanta burrasca, e non mancherà a un certo punto di mostrare che le sue <hi rend="italic">povere braccia</hi>, alzate in aria per maraviglia scontenta, ballavano nelle maniche. La consueta crudeltà artistica si fa strada a poco a poco.
era appunto forestiero di quel di Bergamo: Nella rapidità di questo riconoscimento del vestito bergamasco, senti l’uomo che sta sempre alle velette: <persName>Renzo</persName>, il matrimonio, <persName>don Rodrigo</persName> continuano ad essere il suo incubo.
Se pure è ancora in questo mondo: Egli se ne spaccia già col desiderio: sarebbe un imbroglio di meno nella sua vita. Mentre adopera frasi più riguardose per <persName>Agnese</persName>: quella, non ha più bisogno del suo latino!
Ma voi, dico... bagattella di cattura: Quattro volte <persName>don Abbondio</persName> ha tentato di parlare. C'è una cosa che lo cruccia forte: la presenza di <persName>Renzo</persName> in paese, e teme per quella tale cattura, ma, in verità, teme di sè, della sua pace, del suo comodo. Suo obbligo, sarebbe intanto di denunziare alla polizia l’incontro col fuggitivo.
Oh santo cielo! Parlate meglio: La prima volta, <persName>don Abbondio</persName> non aveva osato raccogliere l’interrogazione, rispondendo con un generico <hi rend="italic">non c’è nessuno</hi>; ora, al linguaggio insofferente di <persName>Renzo</persName> redarguisce con un <hi rend="italic">parlate meglio.</hi>
Perfida e infame è stata: Nota la posizione enfatica. di quel <hi rend="italic">perfidia e infame</hi>: tutto ciò che riguarda la sua persona è sempre privilegiatamente eccezionale.
Ora avevo proprio bisogno d'un po' di quiete: Il pover’uomo sente già di trovarsi in nuovi impicci: bargelli, arresti, perquisizioni, domande minacciose e sospetti sulla sua condiscendenza e amichevole combutta col fuggiasco.
E scacciar tutti grilli dalla testa: A dar noia a <persName>don Abbondio</persName>, c’è davvero da credere che il mondo sia per crollare.
Non dirà a nessuno d'avermi visto: Dopo essersi sfogato in un’impaziente e affettuosamente avido interrogatorio, finalmente anche <persName>Renzo</persName> si sente attinto da un po’ della paura del suo collocutore.
Passò davanti alla sua vigna: Giustamente questa, descrizione è stata giudicata un pezzo di bravura. Il M. ebbe molta passione per la botanica, e, democratico cristiano, volle dar riconoscimento letterario anche alle piante più umili! A lui giovavano non soltanto le mirice, ma ortiche, e felci, e foglie e gramigne, e farinelli, e avene selvatiche, e perfino il tasso barbasso, con le sue foglie lanose e le sue spighe di fiori gialli. Una pagina che sarà, certamente piaciuta molto a <persName>Giovanni Pascoli</persName>; ma per la poesia, sia detto con buona pace del poeta di <placeName>Barga</placeName>, basta anche il mazzolin di rose e di viole di leopardiana memoria. In ogni modo, la descrizione manzoniana è alleggerita come dallo spasso stesso che l’artista prende a quella enumerazione virtuosa di piante diversissime.
A far legna «nel luogo di quel poverino»: Un eguale sentimento del prossimo che piange e sfrutta gli altrui malanni è riecheggiato dal <persName>Pascoli</persName> nella <bibl><hi rend="italic">Quercia abbattuta</hi>: «Era pur grande — Era pur buona.... — Ognun <hi rend="italic">loda</hi> ognun <hi rend="italic">taglia</hi>»..</bibl>
Di radicchielle, d'acetoselle, di panicastrelle: Si tratta di una monotonia voluta in quell’incontro di <hi rend="italic">elle</hi>: prova del sentimento scherzoso con cui il M. si abbandona a tutte queste minuzie di botanica.
Denominandole erbacce: Quasi, quasi, il <persName type="author">Manzoni</persName>, democratico cristiano, si risente un po’!
Spighette, pannocchiette... rossi, gialli, azzurri: La stessa legge: rezza umoristica, di cui alla n. 499, senti in quest’altra filastrocca. A proposito di tutti questi capolini bianchi, rossi, gialli, azzurri, e per tutto quell’altro viluppo di piante, il <persName>PETROCCHI</persName> ebbe il coraggio di dire che tutta la descrizione manzoniana vuole essere un’allegoria dell’Italia del sec. XVII. E il buon <persName>Petrochhi</persName> citava anche <bibl>i versi dello <hi rend="italic">Stivale</hi> del <persName type="author">Giusti</persName>, a commento: <hi rend="italic">E poi vedete un po’: qua son turchino, - La rosso e bianco, e quassù giallo e nero: - Insomma a toppe com’un arlecchino: - Se volete rimettermi davvero - Fatemi con prudenza e con amore, - Tutto d’un pezzo e tutto d'un colore.</hi></bibl>
Il tasso barbasso: Sebbene persuasi della vanità <hi rend="italic">poetica</hi> di tutte queste distinzioni botaniche, diamo qui qualche rapida notizia delle varie piante nominate, riassumendo dal <persName>Petrocchi</persName>:<bibl>l’<hi rend="italic">ortica</hi> è erba volgarissima e a tutti nota; le <hi rend="italic">felci</hi> (<hi rend="italic" >pteris</hi>, dal greco <hi rend="italic">ptéron</hi> penna, per la forma delle foglie) s’adoprano per far letto alle pecore, e per rinvolgerci le ricotte, e però son dette anche <hi rend="italic">felci da ricotte</hi>; i <hi rend="italic" >logli</hi>, il tristo loglio, o <hi rend="italic">gioglio</hi> come dicono i contadini, danno semi che si mescolano agli altri cereali, e riescono velenosi almeno dannosi anche agli animali; le <hi rend="italic">gramigne</hi> sono erbe aride, come spaghi striscianti e tenaci; <hi rend="italic">farinelli</hi>, o <hi rend="italic" >farinacci</hi>, piante a forma di piedi di oca; le <hi rend="italic">avena</hi> dànno semi pelosi, che restano facilmente alla gola dei cavalli; l’<hi rend="italic" >amaranto</hi> (che non appassisce, secondo l’etimologia greca) è pianta insensibile all’azione della luce; le <hi rend="italic">radicchielle</hi>, sono della famiglia delle <hi rend="italic">cicoriacee</hi>; le <hi rend="italic" >acetoselle</hi>, ricercate dai ragazzi per il loro sugo gommoso o resinoso, a volte zuccherino; le <hi rend="italic">panicastrelle</hi>, appartenenti al <hi rend="italic">panicum</hi>, alimento ricercato dagli uccelli; l’uva turca <hi rend="italic">(phytolacca decandra)</hi> è l’uva selvatica; il tasso barbasso <hi rend="italic">(verbascum thapsus)</hi>, detto volgarmente anche <hi rend="italic" >Labri d’asino</hi>, ecc. ecc.</bibl>
Vilucchioni arrampicati: Sono convolvoli che crescono nelle siepi <hi rend="italic">(convolvolus saepium)</hi>.
Come accade spesso ai deboli... per appoggio: Qui rispunta l’artista di ispirazione etica, dono che per una pagina egli si era abbandonato a fare il <persName>Daniello Bartoli</persName> o il <persName>padre Bresciani</persName>.
L'amico era sull'uscio... son rimasto solo!: «L’incontro nell’ora triste del crepuscolo; l’isolamento inerte del compagno — che s’indovina pieno di imagini uniformi e disperate —; il suo lamentio stanco all’apparir di quella creatura viva che — nell’abitudine funebre d’ogni giorno — scambia per per <persName>Paolin</persName> de’ morti che vien sempre a tormentarlo perchè vada a sotterrare; il dialogo che segue, riflette in quella sola figura di sopravvissuto l’intero paese deserto, il corteo uguale, interminabile delle sepolture. Si sente lo sgomento freddo di quella solitudine, il grigio di quella esistenza trascinata senza più nemmeno il pensiero d’un barlume lontano. «Sai» dice a <persName>Renzo</persName> «sai che son rimasto solo! solo! solo, come un romito!»: e ripetendo tre volte, in tre toni diversi, la sua sventura, sembra che contempli dentro di sè il suo smarrimento. Poi l'idea ritorna, quasi con la monotonia intontita del fratello di <persName>Gervaso</persName>, quando ad un tratto, mentre sta per far la polenta all’ospite, gli cede il matterello e se ne va dicendo: «Son rimasto solo: ma! son rimasto solo» (<persName>MOMIGLIANO</persName>, p. 228). Di questo forme stupide e dolorose sarà poeta assai patetico il <persName>Verga</persName>
A parlarne tra amici, è un sollievo: È quello stesso uomo che poco fa è scappato, dicendo con intontita disperazione: <hi rend="italic">son rimasto solo; ma! son rimasto solo.</hi> <bibl>«E così lo spirito misurato del <persName type="author">Manzoni</persName>, che non guarda mai una faccia della vita senza veder l’altra, diffonde sulla scena una dolcezza accorata; per lui l’angoscia non è mai senza sollievo, perchè gli uomini sani, ai quali soltanto egli bada, anche nelle ore più fosche non possono restar di volgere l’occhio a Dio o di cercare un riposo nel bisogno d’amare».</bibl> (<persName>MOMIGLIANO</persName>, op. cit., 229).
Ritto sulla soglia dell’uscio... più veduta da tanto tempo: Bellissimo: quella <hi rend="italic">testa per aria</hi> ti indica una commozione incontenibile, ma divertita con giovanile fierezza.
Con dentro acqua e aceto: Si riteneva che l’aceto fosse un disinfettante; sì dirà al cap. seguente che alcuni andavano in giro «con dentro spugne inzuppate d‘aceti medicati; e se le andavano ogni tanto mettendo al naso, o ce le tenevano di continuo».
Di qualche cascinotto: Di cascinotto si è parlato anche al cap. XVII, nella fuga notturna verso l’<placeName>Adda</placeName>.
