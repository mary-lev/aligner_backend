S'immagini... diritta: Renzo ha varcato la soglia del lazzaretto alla fine del capitolo XXXIV (S'affaccia a quella porta, entra sotto la volta, e rimane un momento immobile a mezzo del portico, 791-93), e il nuovo capitolo si apre nel momento in cui il suo sguardo si affaccia sul nuovo spettacolo (abbondano i riferimenti alla vista del personaggio: spettacolo, 10, 11; vista, 10; vedere, 15; occhiata, 20; vide, 20, 21). Dentro lo spazio del lazzaretto, già minutamente descritto nel capitolo XXVIII (433 sgg.), il protagonista si muoverà fino alla fine del prossimo capitolo. Per riportare senza contraddizioni i suoi spostamenti, Manzoni disegnò, al momento della composizione del romanzo, uno schizzo, che si converva ancora oggi (riprodotto in OFFICINA PS), con la pianta del lazzaretto al tempo della peste del 1630 ricavata da Raguaglio del Tadino, una delle sue principali fonti sulle vicende del contagio (vedi nota a XXXI, 1-64). In tale schema compaiono note di mano dell’autore indicano la distribuzione dei vari locali, e in particolare una lunga linea tratteggiata mostra il percorso di Renzo (si leggono infatti le parole Giro ideale di Renzo). Lo spettacolo del lazzaretto è animato e molteplice. La varietà delle scene è descrittra attraverso la ripetizione e la variazione degli avverbi di luogo (dove di capanne e di baracche, dove di carri, dove di gente, 2-3; e qua e là, 7), dei sostantivi e dei verbi che indicano movimento (un brulichio, come un ondeggiamento, 7; un andare e venire, un fermarsi, un correre, un chinarsi, un alzarsi, 8-9).
Andava avanti... sopra altre piaghe?: Nel breve brano che descrive l’inizio del percorso di Renzo dentro il lazzaretto (spinto dall’identico scopo che lo muoveva fuori: la ricerca di Lucia), domina il verbo «andare»: Andava avanti (27), deliberò d’andare, andare (44), E andando (45). Uno spazio significativo spetta anche ai verbi di vedere; secondo che vedeva (27); osservando (29); esaminando (30); senza veder mai (34); spiare intorno (45); ritirare lo sguardo (46). Si ripropone quindi la tipica situazione del personaggio in cammino, in una delle due varianti che gli appartengono: talvolta il protagonista cammina e pensa (come nel capitolo XVII); talvolta (come in questo caso) cammina e osserva. Lo sguardo di Renzo e lo sguardo del narratore si sovrapponguano: «dietro lo sguardo immediato di Renzo si insedia la visione profonda del narratore» (Raimondi-Bottoni 1988). E il narratore, che condivide il punto di vista di Renzo, adegua il lessico e la sintassi della pagina alle possibilità espressive del personaggio. Tale tendenza è confermata dalle varianti nel passaggio dall’edizione del 1827 a quella del 1840. Molti interventi sostituiscono infatti termini letterari con altri più comuni. Per esempio mettendo il capo diventa facendo capolino (28-29), adocchiando diventa osservando (29), affisando diventa esaminando (30). Si noti anche, presente fin dall'edizione ventisettana, il nesso sintattico che utilizzato al posto di un più prevedibile «se non» (Ma dove rivolgerlo, dove riposarlo, che sopra altre piaghe?, 47-48). Il che introduce nella frase una costruzione colloquiale, svelta e poco faticosa.
L'aria stessa... crudele al par di questa: «Distaccatosi da Renzo e portatosi sul piano meditativo, l’autore alza gli occhi al cielo; a un cielo che non è più di Renzo ma dell’umanità chiusa nel lazzaretto» (Nencioni 1993). Il brano sul tempo atmosferico si inserisce come un intermezzo lirico tra i due passi descritivi dedicati rispettivamente al vario spettacolo di malati e soccorritori e allo spedale d'innocenti (95), ma riprende anche il tema del clima cupo già avviato dal capitolo precedente (Il tempo era chiuso,  l'aria pesante..., XXXIV, 30 sgg.), e destinato a proseguire fino allo scoppio del temporale liberatore (XXXVII, 3 sgg.) Il passo si suddivide in due tempi: l'aspetto del cielo che grava sulla terra, e l'aspetto della terra stessa, immobile è opressivo. A questo punto la visione si allarga oltre le mura del lazzaretto: «Il saettante volo della rondine, che lega al lazzaretto il mondo aperto, è l’unica nota mobile dell’immobile turbamento» (Nencioni 1993). E quando lo sguardo ritorna entro lo spazio chiuso dell'ospedale, il Ma che segna il passaggio (Ma in quel luogo destinato per sè al patire e al morire..., 76-77) ha valore «non avversativo ma sostitutivo» (Nencioni 1993), cioè non introduce una opposizione, ma un approfondimento. Il senso di oppressione che l'intero passo vuole suggerire viene intensificato e reso più esplicito da due correzioni introdotte nel passaggio dall’edizione del 1827 a quella del 1840: il lazzaretto, prima definito quel luogo diventa quel luogo di miserie (81); un'ora amara si trasforma in un'ora crudele (82).
Già aveva... luogo di madre: Il tema dei bambini nell’universo sconvolto dalla peste era già comparso nel capitolo precedente, con i due quadri della donna rinchiusa in casa con i suoi figli (145 sgg.) e della madre di Cecilia (418 sgg.). Qui la sofferenza dei neonati e il sentimento materno si accompagnano con un'apparizione straordinaria, quella delle capre impiegate per allattare i piccoli. «Manzoni, nel romanzo, non aveva ancora ritratto degli animali con tanta simpatia. I polli di Renzo [capitolo III], la vaccherella del paesaggio percorso da padre Cristoforo [capitolo IV], i cani del palazzotto di don Rodrigo [capitolo V], la mula di don Abbondio [capitoli XXIII e XXIV] e i cavalli dei carri degli appestati [capitolo XXXIV] (per lasciare gli animali che si affacciano entro i limiti di un paragone) formano delle immagini di pungente ironia o di dolorosa miseria o di trista ostilità. Qui invece le capre sono guardate con intenerita letizia. Tra le capre e le donne si stabilisce una specie di equilibrio patetico [...]. Così, mentre le capre acquistano una loro umanità, le donne si spogliano di ogni eccessiva sdolcinatura» (Getto 1964). Infatti, le azioni delle capre e quelle delle donne si dispongono secondo un evidente parallelismo, e sono descritte con parole simili. Per esempio: le capre agiscono come con senso matemno (99), e questa ideale maternità è confermata da una donna che andava […] cercando la bestia, che potesse far le sue veci (108-09); i due  avverbi mollemente (111) e dolcemente (123-24), che hanno lo stesso significato, sono riferiti il primo a una donna, il secondo a un animale.
Levatosi... alzar le voce: Padre Cristoforo era uscito di scena nel capitolo VIII, congedandosi dai promessi sposi al momento della loro partenza dal paese. Da quel momento il cappuccino era stato spesso nominato (nel colloquio tra don Rodrigo e il conte Attilio nel capitolo XI; nei due colloqui tra il conte Attilio e il conte zio, e il conte zio e il padre provinciale ai capitoli XVIII e XIX), ed era apparso in sogno a don Rodrigo nel delirio della malattia (capitolo XXXIII), ma senza più agire direttamente nella storia. La sua riapparizione è un colpo di scena, e apre la serie degli incontri che porteranno tutti i principali personaggi della storia a riunirsi, entro  poche pagine, nello spazio chiuso del lazzaretto. Prima di fra Cristoforo era apparso alla vista di Renzo un altro cappuccino con la barba bianchissima (130), provvisto cioè dello stesso attributo fisico che più caratterizza fra Cristoforo (il protagonista aveva evocato il frate, nella sua notte presso l'Adda, con l’immagine di una barba bianca, XVII, 231). Dunque l'ingresso in scena, dopo tanta assenza, di uno dei grandi personaggi positivi del romanzo, viene annunciato e anticipato da una figura gemella, che suscita e subito dopo delude l'attesa dei lettori, preparando però la sorpresa imminente. L’apparizione stessa di Cristoforo passa attraverso un’alternanza di illusione e di delusione, di Renzo e del lettore. Infatti il frate dapprima emerge, quindi si dilegua, quindi riappare, quindi si rivela mutato e malato. Dunque la prima sparizione tra gli andirivieni del lazzaretto è «quasi un presentimento della sua fine imminente» (Getto 1964); il manifestarsi del suo aspetto ne è un'esplicita conferma. La regia che regola l’ entrata in scena del cappuccino comuncia insomma, pur senza affermarlo esplicitamente, che questa è l'ultima apparizione del personaggio. 
Tu qui... l'insegnera: L'incontro tra Renzo e fra Cristoforo inizia su toni familiari, quotidiani: il cappuccino, quando il giovane lo raggiunge, sta mangiando, e, subito dopo i primi  scambi di informazioni, offre cibo e vino allo stesso Renzo, stanco e affamato; il giovane si informa prima di tutto sulla salute del frate, e questi sul matrimonio. Inizia quindi, tra una cucchiaiata e l’altra (243), il racconto di Renzo, che tocca dapprima la vicenda di Lucia, quindi la sua propria, racchiudendo in poche righe riassunte dalla voce narrante l'intero svolgimento del romanzo dopo la separazione dei due protagonisti. Il padre Vittore (217) a cui fra Cristoforo si rivolge è un personaggio storicamente esistito, il cappuccino Vittore da Milano, attivo nei soccorsi prestati agli appestati durante il contagio e in seguito testimone, talora citato dagli storiografi, di quel periodo. Nel passaggio dalla prima alla seconda edizione del romanzo si noti la correzione di debbano in devono (267), che non solo  introduce, al posto del congiuntivo, il più familiare indicativo, ma privilegia, tra due forme del verbo, la meno letteraria. Si tratta di un tipo di intervento attuato con sistemacità sull'intero libro: per esempio, nell’edizione quarantana, debbo diventa devo; veggo, veggono si trasformano in vedo, vedono, ponno diventa possono. 
Non sai... ammoniva: Dopo i racconti, ecco il piano d'azione. Padre Cristoforo, che ha già provveduto ai bisogni materiali di Renzo, si preoccupa ora di indirizzarlo nella ricerca di Lucia. Siamo al momento che precede l'episodio solenne della definitiva conversione di Renzo che, dopo un ultimo abbandono all’ira e ai sentimenti di vendetta, accetterà, spinto dal cappuccino, di perdonare don Rodrigo, completando così il proprio itinerario di formazione spirituale. In questo passo, che precede la scena madre, si pone il problema pratico di consentire a Renzo l'ingresso nel reparto femminile, e il frate sottolinea il valore morale della regola che il protagonista si appresta, col suo consenso, a trasgredire. Dunque, se pur legato a una questione marginale; si affaccia qui il grande tema della giustizia, che ha accompagnato Renzo lungo tutto il suo cammino, e che sta per ricoprire un ruolo centrale nella scena conclusiva del capitolo. Entrano infatti nelle parole di padre Cristoforo l’aggettivo giusta (La regola è giusta e santa, 272), e il termine galantuomo (275), due parole chiave su cui si è esercitata la riflessione dell’autore, soprattutto in collegamento coi casi di Renzo, nel corso dell’intero libro (vedi, sul tema della giustizia, le note a III, 342-399; IV, 112-162; VII, 71-174; XIV, 39-77; sulla parola galantuomo, note a I, 246-283; XVI, 570-595). Nel sistema di anticipazioni e collegamenti che caratterizza in particolare queste scene conclusive del romanzo, si noti anche che l’accenno di padre Cristoforo alla benevolenza divina verso l'amore di Renzo (Dio [...]) certamente benedice questa tua perseveranza d'affetto, 284-85), e la sua riflessione sull'indulgenza che si accompagna al rigore divino (287 sgg.) preparano il terreno allo scioglimento del voto di Lucia che si verificherà nel prossimo capitolo. Il nostro padre Felice (300) è l’anziano cappuccino Felice Casati, chiamato a reggere il lazzaretto assieme al più giovane Michele Pozzobonelli, come si è detto nel capitolo XXXI (403 sgg.).
Ma Renzo... darti retta: Di fronte alla possibilità di non ritrovare Lucia viva, si accende la rabbia di Renzo. Il protagonista era entrato in scena, nel capitolo II, contrassegnato dall'impazienza e dall'ira (vedi nota a II, 47-75). Ora, dopo che la pazienza è stata esaurita (son venti mesi che patisco, e ho pazienza, 278), esplode l’ira contro don Rodrigo. Già una volta, in preseuza di fra Cristoforo, Renzo si era abbandonato all'odio verso il rivale, e le severe parole del frate avevano smorzato il suo impeto (capitolo V, 83 sgg.). Ma il pentimento non era stato definitivo, come provano gli alterni pensieri che, nel corso della storia, hanno agitato il protagonista (per esempio, nel capitolo XI, camminando verso Milano, pensieri di vendetta e di perdono si alternano nella mente di Renzo con tanta rapidità che, in quel viaggio, ebbe ammazzato in cuor suo don Rodrigo, e risuscitatolo, almeno venti volte, 488-90). Ora il giovane, cieco affatto dalla collera (354-55), riprende il problema della giustizia, che già lo scrupolo del frate sull'ingresso di un uomo nel reparto femminile aveva anticipato (vedi nota a 269-342). In questa scena si oppongono due diversi concetti di giusti zia: quello di Renzo, che pensa che la giustizia appartenga agli uomini (la farò io la giustizia!, 359), e quello di padre Cristoforo, che colloca l’amministrazione della giustizia nelle mani di Dio. La reazione irata del cappuccino richiama sia il momento in cui, nel capitolo V, Cristoforo ammoniva Renzo contro il pericolo di attendere giustizia dagli uomini e non da Dio (83 sgg.); sia la scena, nel capitolo VI, dove lo stesso Cristoforo malediceva don Rodrigo, campione di ingiustizie sordo alla volontà divina (120 sgg.). Il tema della contesa è infatti lo  stesso dell'antico colloquio con Renzo, ma l'indignazione del frate esplode con una violenza che ricorda quella riservata al peccatore don Rodrigo. Infatti il cappuccino aveva profetizzato sventure per il signorotto abbandonato da Dio (Ho compassione di questa casa: la maledizione le sta sopra sospesa, VI, 120-21) come ora proclama che Renzo è a sua volta abbandonato da Dio (e tu, certo, non hai l'ardire di crederti degno che Dio pensi a consolarti, 377-78). Dunque, prima che Renzo sia pronto ad accordare il suo perdono a don Rodrigo, i due vengono in qualche modo accomunati nel peccato, e solo da questa fratellanza nell'errore potrà nascere la nuova misericordia del protagonista.
E così dicendo... condusse dentro: Nel capitolo VI, dopo averne ricevuto la maledizione, don Rodrigo ha scacciato fra Cristoforo. Renzo, invece, insegue il suo protettore, costringendolo a dedicargli nuova attenzione. E incomincia qui il momento culminante del rapporto tra il protagonista e il cappuccino, perché qui si spiega la ragione profonda di quel processo di identificazione tra le due figure che ha accompagnato le più importanti apparizioni di fra Cristoforo (vedi nota a VI, 135-159). Questo dialogo chiarisce infatti il rapporto tra Renzo e fra Cristoforo, «ne illumina le ragioni più profonde, in quanto è giunto il tempo, per il cappuccino, di svelare a Renzo il segreto della propria esistenza» (Raimondi 1974). Dunque Renzo ha rischiato la maledizione divina come il peccatore don Rodrigo, e ha rischiato di commettere lo stesso delitto di Lodovico, espiato ma non cancellato nei lunghi anni di penitenza dell'uccisore convertito. Il momento di massima identificazione di Renzo con i due peccatori segna anche il momento della sua riabilitazione, perché proprio la storia di fra Cristoforo lo convince ad allontanarsi dall'errore, e lo predispone a un perdono finalmente totale e sincero.
La prima cosa... cento passi: L'approccio di Renzo a don Rodrigo è graduale. Prima del tiranno, compare infatti un imprecisato infermo (454-55) che assolve una funzione di anticipazione, ma anche di contrasto: è vicino alla convalescenza, mentre don Rodrigo è vicino alla morte; sembra rifiutare i conforti religiosi (visto il padre, tentennò la testa, come accennando  di no, 457-58), mentre don Rodrigo sarà protagonista di una scena di perdono, forse preludio alla sua stessa salvezza eterna (fra Cristoforo dice a Renzo: Forse la salvezza di quest’uomo e la tua dipende ora da te; 486-87). Don Rodrigo è il secondo agonizzante che compare nei Promessi sposì, dopo l’uomo ucciso in duello da Lodovico (capitolo V). Il rapporto tra i due episodi conferma e approfondeisce il parallelismo tra la vicenda di Cristoforo, sfociata nella vendetta, e quella di Renzo, che sta per approdare al perdono. Il ritratto del moribondo comincia con un'inquadratura da lontano, che fotografa i simboli dell’antica potenza e della presente rovina: la cappa signorile (462-63) copre infatti un covile (466), cioè un giaciglio indicato col nome che si riserva alle tane degli animali: la ricchezza si è dunque trasformata in degradazione. Don Rodrigo non era mai stato descritto nel suo aspetto fisico (vedi al capitolo V, l'approfondimento Un personaggio senza volto), e quello che compare qui è il suo primo e unico ritratto. Si tratta dell’immagine di un fisico deturpato dalla malattia, che lascia i suoi segni soprattutto nel colore nero che assumono le macchie del viso, le labbra, le punte delle dita. Dunque il personaggio che assolve nel romanzo il ruolo di simbolo stesso del male acquista un volto solo quando la malattia lo ha distrutto, quando la malvagità dell’animo ha lasciato un segno (di colore nero) anche sul suo aspetto esteriore. Insomma quando apparenza e sostanza coincidono e il volto non inganna (forse don Rodrigo era giovane, forse era bello), ma dice il vero a proposito dell’animo del personaggio. Di fronte all’immagine terribile dell'agonizzante, Renzo rinuncia, questa volta definitivamente, a ogni proposito di vendetta, e la sua muta preghiera è il compimento di quella recitata da padre Cristoforo in nome degli sposi e di Agnese al momento della partenza dal paese (Abbiate pietà di lui, o Signore, toccategli il cuore, rendetelo vostro amico, concedetegli tutti i beni che noi possiamo desiderare a noi stessi, VIII, 725-27), fino ad ora mai completamente messa in pratica.
interminate: sterminate; 
languenti: individui privi di forze, malati;
covile: tana, giaciglio; 
frenetici: persone che deliravano; 
serventi: inservienti; 
compreso: partecipe; 
a parte a parte: nei dettagli; 
gli seguì: gli accadde; 
in faccia: di fronte; 
tramenìo: andirivieni; 
far luogo: lasciare spazio; 
secolari: laici.
facendo capolino: affacciandosi; 
spasimo: sofferenza; 
gli venisse fatto: accadesse; 
argomentarlo: dedurlo; 
ministri: persone addette ai servizi; 
inciampo: ostacolo, difficoltà;
lasciava: smetteva; 
contristato: rattristato; 
che: se non;
viste: immagini; 
spera: sfera; 
pioveva: faceva piovere, diffondeva.
subitamente: improvvisamente; 
forieri: che annunciano; 
assito: steccato, parete divisoria; 
asse: assi; 
topponi: teli formati da pezzi di stoffa cuciti insieme.
allievo: bambino da nutrire (dal latino alere, «nutrire»); 
procurar: fare in modo; 
riguardante: spettatore; 
accorata: afflitta; 
esausto: esaurito, senza più latte; 
mollemente: dolcemente; 
straniero: che non è suo figlio; 
trascuranza: trascuratezza, indifferenza; 
gridando: sgridando.
tenesse lor luogo: sostituisse per loro; 
mira: intenzione; 
scoprir paese nuovo: scoprire qualcosa di nuovo; 
repentina: improvvisa; 
di fuga: di sfuggita;
il fare: il modo di muoversi;
caldaia: grossa pentola; 
grand'istanza: insistenza.
fioca: debole; 
splendido: splendente; 
principio: creatore, cioè Dio; 
punto: affatto.
rifinito: sfinito; 
allogata: collocata, sistemata.
gravezza: gravità; 
lascia: permette; 
lasciando: smettendo; 
s'era... consigliato tra sé: aveva deciso.
quarantina: quarantena, periodo di isolamento imposto ai convalescenti; 
sbrattare: sgombrare; 
fabbrica: edificio; 
stecconato: steccato, palizzata; 
dia ombra: dia fastidio; 
d'aspettativa: attesa.
poltrone: vigliacco.
rigettò: respinse; 
proponimenti: propositi; 
ripreso: rimproverato; 
cordialmente: con tutto il cuore.
a segno: al punto.
involtato: avvolto; 
enfiate: gonfie; 
contrazione: spasimo; 
reso testimonio: dato prova; 
adunco: come di uncini;
sentimento: consapevolezza.
positura: posizione; 
di concerto: d'accordo; 
proteste: dichiarazioni.