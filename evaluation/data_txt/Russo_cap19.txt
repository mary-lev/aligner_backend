Un bel lapazio: Non c’è contrasto tra "erbaccia" e "bel lapazio". Il lapazio è un’erbaccia, perchè non ha un’utilità particolare per l’uomo, ma è bello per le grandi foglie a lancia o a cuore. E "in un campo mal coltivato", l’attenzione può esser fermata soltanto da una che si distingua per bellezza dalle altre erbacce. Ma la suggestione arguta della similitudine sta nella sua peregrinità; tanto sforzo di immaginazione, tanto giro di periodi, per dirci che l’idea di conferire col padre provinciale non si sa dire se sia sorta dal fondo naturale della mente politica del conte zio, o se gli sia stata immessa dal nipote <persName>Attilio</persName>. Intanto il lettore maligno può pensare che il M., larvatamente, voglia avvicinare il cervello del conte zio a "un campo malcoltivato", e le cui idee sono dunque tutte erbacce, e in mezzo alle quali spunta il bel lapazio della trovata di <persName>Attilio</persName>. L’avvicinamento del M. è reticente e discreto, ma, per esser fatto così alla lontana e in forma dubitativa, riesce però a una ironia più penetrante e sottile.
il ripiego era talmente adattato all'umore del conte zio: È il ripiego prudenziale, che taglia la via alle soluzioni violente e scandalistiche. Il conte zio è precisamente l’incarnazione della prudenza, non della prudenza, come virtù cardinale, ma di quell’altra che è obliqua rinunzia, cauta viltà davanti a un difficile intrigo di vita. Anche qui la prudenza è satireggiata, perchè surrogato menzognero dell’altra più virtuosa prudenza, raccomandata dal <bibl>Vangelo. "Sopire, troncare, troncare, sopire"</bibl> è il motto del conte zio; e sopire, troncare, non per amore della giustizia e della pace, ma per il falso rispetto di orgogli mondani.
Immune da ogni giurisdizione laicale: Si ricorderanno i privilegi della Chiesa nel <date>Seicento</date>: era uno Stato nello Stato, una legge fuori della legge. Le chiese e i conventi avevano, fra l’altro, il cosidetto <hi rend="italic">diritto d’asilo</hi>, di cui il M. tocca <bibl>al cap. I, alla p. 22, e al cap. IV, alla p. 74. Cfr. anche la n. 1 al cap. XVI.</bibl>
Che starebbe fresco: Non c’è malizia letteraria, come nel passo "pensino ora i miei venticinque lettori". In verità, nel romanzo, poche sono le pagine di storia, e starebbe veramente fresco chi volesse conoscere il Seicento attraverso coteste digressioni storiche. Il M. ci comunica uno stato d’animo per giudicare di quel secolo, ma non ci dipinge, a parte a parte, con particolarità erudita, la vita e gli avvenimenti di esso.
è meglio aver che fare con uno che sia sopra a molti individui: La sentenza manzoniana potrebbe avere un valore di assoluta serietà, ma il M. ne esprime ed esaspera un significato caricaturale, il quale si scopre nella ripetizione di quel <hi rend="italic">cento relazioni, cento conseguenze, cento interessi,</hi> e con quella conclusione: <hi rend="italic">e si può quindi prendere da cento parti.</hi> Codesto guardare dall’alto, non è una visione più illuminata, ma un semplice lassismo; una angusta tenacia al particolare, potrebbe essere invece segno di più salda resistenza morale. Il M. qui ha voluto sfumare di caricatura, precisamente, il genericismo etico di chi vede cento relazioni, cento conseguenze, cento interessi, cento cose da scansare, cento cose da salvare, che è poi un vedere troppo interessato e prelude al vile compromesso.
Parlando di cose grandi con termini famigliari: In una frase, il M. ha riassunto tutta una psicologia: la Sicurezza nativa, la calma, senza dispetti e senza entusiasmi, la sprezzatura signorile, come dice bellamente lo scrittore, sono di quelle cose che richiamano l’idea di un olimpo terreno, dove la potenza ormai si svolge come una forza della natura e non costa nessuna fatica.
A dir di sì... si facesse a dir di no: Ricordare i due convitati del banchetto di don <persName>Rodrigo</persName> <bibl>"che non facevano altro che mangiare, chinare il capo, sorridere e approvare ogni cosa che dicesse un commensale, e a cui un altro non contraddicesse."</bibl>. Se i titolati dànno la suggestione della potenza tranquilla e atavica dell’ospite, queste <hi rend="italic">umbrae</hi> suggeriscono negli altri l’obbedienza come una regola pacifica di galateo. L’obbedienza ossequiosa diventa una cosa normale, legittima, necessaria; e a rompere tale regola, c’è da passare almeno per inurbani. Dove tutti obbediscono e chinano il capo, il dir di no costituisce un assai grave imbarazzo.
A Roma, si va per più strade...: È modificato il detto tradizionale che a <placeName>Roma</placeName> si va per tutte strade. La modificazione non è senza un perchè; essa ha un valore ironico. Per il conte zio, <placeName>Roma</placeName>, centro della cattolicità, non è il centro del suo universo: per lui, servitore sviscerato della Corona di <placeName>Spagna</placeName>, <placeName>Madrid</placeName> è tutto. Il M. indirettamente coglie il servilismo cortigiano del conte zio, e la sua insensibilità e tiepidezza di Italiano e di cattolico.
Per tutti i buchi: È espressione appropriata per <placeName> l’Escuriale</placeName> che, oltre la parte monumentale, ha parti meschine e anguste, ma anche quelle assai celebrate; come l’appartamento squallido e sordido di <persName>Filippo II</persName>, annesso alla chiesa, da dove il re, ammalato di gotta, attraverso a una grata, assisteva al sacrifizio della messa. Poi vi sono i bui sotterranei, sede delle tombe dei re spagnuoli. <placeName>L’Escuriale</placeName>, come è noto, fu costruito in linee matematiche severe, per volere di <persName>Filippo II</persName>, e in memoria della battaglia di <persName>S. Quintino</persName> <date>(10 agosto 1557)</date>. Si badi a quel creato del conte duca: una frase analoga abbiamo colto in bocca al podestà, per cui si veda la<bibl> n. 357, a p. 98.</bibl> 
Poi si divise in colloqui particolari: Anche questi colloqui particolari pare obbediscano a un cenno convenuto, per dar modo al conte zio di dire altre belle cose, in confidenza, al padre provinciale. Quello è un convito di marionette e sia pure delle più titolato. 
Diede una giratina al discorso: Anche il padre provinciale ha la sua abilità diplomatica, e un’esperienza consumata anche lui. Fiuta che sotto quelle pompose giravolte del conte ci sia l’apparecchio di un qualche assalto, e allora, se quegli vanta le sue aderenze, egli alla brava ricorda anche le sue. Si badi alla sfumatura ironica di quel nientemeno, che non è espressione canzonatoria per la vanità del padre provinciale, ma piuttosto per la furberia e la superiorità un po’ delusa del conte zio. È un colpo di destrezza quello del frate, che mette in forse tutti gli stratagemmi del padrone di casa.
Urbano VIII: Pontificò, come è noto, <date>dal 1623 al 1644</date>. <bibl>Cfr. la n. 359, a p. 98</bibl>. 
Il padre provinciale: Così la figura del padre provinciale è definita dal DONADONI: “Quel molto reverendo padre è il ”superiore” tipo: l’uomo salito in dignità per la sua profonda dappocaggine, per quella virtù che trema di tutti i contrasti, che evita tutti gli urti: e che si chiama <hi rend="italic">tatto</hi>: una virtù molto accreditata sempre, perché blandisce tutti gli egoismi: fondamentale in una età come il <date>Seicento</date> spagnolo, in cui le classi e gli istituti, bacati nell’intimo, potevano vivere uno accanto all’altro a patto di una diplomatica tolleranza dell’equivoco, di una gigantesca <hi rend="italic">omertà</hi>. Il padre provinciale, come le altre autorità, non impersona un’idea, ma esercita una funzione: e in quella funzione è tutto. Della morale cristiana non pensa più altamente del dottor <persName>Azzeccagarbugli</persName>. Quella morale non deve penetrare, molesta, nella vita: la parola di <persName>Cristo</persName> deve restare sui pulpiti, in bocca di predicatori girovaghi; e tocca a lui fare che un cristiano ingenuo non trovi modo né tempo che quella parola fruttifichi; in nome della prudenza, del tatto. Colpa mia, pensa il padre, appena ha inteso dove il conte va a parare:"lo sapevo che quel benedetto <persName>Cristoforo</persName> — e in quel benedetto è tutta la rancura del superiore che non vuol noie — quel <hi rend="italic">benedetto</hi> — <persName>Cristoforo</persName> era un soggetto da farlo girare dl pulpito in pulpito. È il cattolicesimo che protesta contro il cristianesimo." <hi rend="italic" >Personaggi d’autorità</hi> nei P. S., op. cit., pp. 322-23). 
Due potestà, due canizie, due esperienze consumate: L’incominciamento ha tono epico, e in quel tono è la sfumatura ironica. Si prepara un misfatto elegante e farisaicamente onesto. Ricorda l’esordio del colloquio di don <persName>Rodrigo</persName> con fra <persName>Cristoforo</persName>: lì si trovano a fronte due violenti, l’uno che maschera il suo carattere rozzo sotto la gentilezza formale del signorotto e del padrone di casa (<hi rend="italic">In che posso ubbidirla?</hi>), l’altro che mortifica la sua assai più diversa e generosa violenza sotto l’umiltà del saio francescano e la carità dell’impresa che vorrebbe compiere. E la diversa violenza dei due non potrà che scontrarsi, e la catastrofe è nell’aria fin dalle prime battute. Qui la situazione è completamente rovesciata: è tutta una discreta battaglia di raggiri e di schermaglie, che si conclude in una ipocrita pace. Già, da quel cerimonioso sedersi (<hi rend="italic">il magnifico signore fece sedere il padre molto reverendo, sedette anche lui</hi>), s’indovina che le trattative, anche se laboriose, dovranno concludere a pacifico fine.
Stante l'amicizia: Il discorso del conte è intessuto da una parte di espressioni untuose di amicizia, di familiarità per il padre provinciale, di elogio dei cappuccini, e dall’altra è caratterizzato da quel fraseggiare ambiguo e sospeso, che evita il soggetto più scabroso mentre lo lascia intendere, e in cui consiste tutta l’arte sopraffina del conte. Senti poi l’aulicità del periodare e la gravità del discorrere già da quella costruzione assoluta (<hi rend="italic">stante l’amicizia</hi>), messa proprio a capo del discorso. La parola poi più ripetuta dal conte è la parola prudenza o i suoi lontani derivati. Dei cappuccini dirà che sono uomini d’oro, e, subito dopo, aggiungerà: <hi rend="italic" >zelanti, prudenti</hi>; padre <persName>Cristoforo</persName> è un uomo un po’ amico <hi rend="italic">de’ contrasti, che non ha tutta quella prudenza, tutti que’ riguardi...</hi> Ed egli parlerà di un accomodamento, <hi rend="italic">senza andar per altre strade, che potrebbero....</hi> e la frase rimane a mezzo, perchè non è nemmeno prudente scandalizzare l’animo di chi ascolta con parole troppo forti. Avrebbe voluto dire: <hi rend="italic">potrebbero portare chi sa a quali spiacevoli conseguenze....</hi> 
Colpa mia; lo sapevo che quel benedetto Cristoforo: In questo soliloquio, cogliamo già il primo arrendersi del padre. Egli sconfessa il coraggio di <persName>Cristoforo</persName>; i dipendenti coraggiosi sono una bella cosa, ma creano grattacapi ai superiori. È il significato di quel <hi rend="italic" >benedetto</hi>, già esplicato dal DONADONI. C’è indubbiamente della stima, ma anche una certa intolleranza in quella parola. Gli interpreti ricordano le parole analoghe del padre guardiano del convento di <placeName>Monza</placeName>: <bibl>“Quel brav’uomo! non c’è rimedio: bisogna che si prenda sempre qualche Impegno; ma lo fa per bene.” </bibl><bibl>(cap. IX, pp. 172-73, n. 286-293)</bibl>. Ma in quel caso lì, l’espressione è di ammirazione indulgente (sia pure calata in uno spirito piatto e medio), mentre qui la stima è attraversata da una nube di fastidio. Si dice che il padre provinciale sia odioso (e l’interpretazione del DONADONI accentua in durezza la polemica della pagina manzoniana); ma, a dire il vero, l’artista non ha messo alcuna attenzione particolare nel colorirne la viltà: il personaggio che assorbe la sua fantasia ironica è il conte zio, l’altro ne è soltanto un riflesso. Il padre provinciale è l’uomo che, messo in una situazione falsa — per tutti i precedenti, per il suo stesso grado gerarchico —, non può disimpacciarsene, e deve cedere, deve servire. Egli è soltanto un carattere negativo, una carica e non un uomo. Ciò che, naturalmente, è molto grave agli occhi del <persName type="author" >Manzoni</persName>, ma egli mantiene il suo sovrano equilibrio nel raffigurare questo tipo. 
Mi dispiace davvero di sentire: È la difesa burocratica, del confratello, non la difesa umana e religiosa, che sarebbe più calda, più tenace, e dovrebbe togliere la voglia di ribattervi. È una difesa di ufficio, ma che finisce con l’avere la sua funzione. Uno scoglio, un piccolo scoglio per il conte zio, il cui ideale è quello invece di evitare gli scogli. Fallito così l’attacco generico aggirante, il conte zio si decide all’attacco frontale. E si noti; egli non mette innanzi l’affare di <persName>Lucia</persName> e di fra <persName>Cristoforo</persName>, come poteva fare quello scapestrato di <persName>Attilio</persName>: tale argomento avrebbe offeso il padre provinciale, colpendolo nell’orgoglio e nella <hi rend="italic">pruderie</hi> moralistica dell’ordine, e il padre non avrebbe disarmato tanto facilmente. Non è poi argomento che possa correre tra due canizie: il conte zio, con molta avvedutezza, si attaccherà all’argomento politico. Poi quando questo non basterà, toccherà del contrasto che c’è tra <persName>Cristoforo</persName> e il nipote: preludio di una più grande guerra, tra la famiglia del conte zio e la famiglia dei cappuccini. Il particolare di <persName>Lucia</persName> è appena accennato; la scurrilità maliziosa del vecchio balena un momento, ma lo stesso padre provinciale non la coglie. 
Ahi! — pensò il provinciale: Il tasto politico fa sempre male. Pure, bisogna riconoscerlo, il provinciale continua nella difesa di ufficio, anche se poco persuaso della sua validità. 
In vece di gonfiar le gote... soffiando: Il conte zio gonfia le gote e soffia quando vuol far sentire la gravità e solennità dei suoi molteplici uffici e delle sue numerosissime cure; stringe le labbra, quando vuole minacciare in cerimonia. Ma qui minaccia velato, non semplicemente in cerimonia! E viene fuori una malignità poliziesca da membro del Consiglio segreto. 
Il padre Cristoforo, lo conosco: Questa è forse la battuta più affettuosa del provinciale, e bisogna riconoscere che, quanto all’insinuazione politica, egli difende con convinzione il suo confratello. Egli per lo meno ne riconosce l’innocenza, anche se al tempo stesso è persuaso, dentro di sè, che tutto questo può non significar niente, quando c’è di mezzo “un impegno”.  
Le cosette che ha fatte in gioventù: Senti la voce agretta del signor conte, il quale ha un fatto personale con tutti gli uomini un po’ amici dei contrasti. La prudenza è sempre la parola principe del suo galateo. Si veda <bibl>la n. 13, a p. 357.</bibl> 
«Ho de' riscontri,» continuava, «ho de' contrassegni...»: Bisogna dire che il signor conte comincia a perdere le staffe; ora parla un po’ a vanvera, senza alludere a nulla di preciso. I <hi rend="italic">riscontri</hi> e i <hi rend="italic">contrassegni</hi> non esistono; difatti, senza un passaggio logico, come chi si trova agli estremi, egli passa a parlare dell’urto del frate col nipote <persName>Rodrigo</persName>. È l’ultimo argomento, che avrà bene il suo effetto. Ma bisogna dire che, fino a questo momento, non gliene è andata una buona: l’allusione al passato burrascoso di fra <persName>Cristoforo</persName> non è stata felice, e poteva significare disconoscimento alla <hi rend="italic">gloria dell’abito</hi>. E però fa macchina indietro, anche con quel cambiare proverbio per la strada. Rimedia alla meglio, ma perdendo terreno. Bisogna procedere più serrati, mettendo innanzi l’argomento decisivo: si tratta dell’urto di due grandi famiglie, quella dei padri cappuccini e la sua! Questo può essere un lampo, nel forte d’un temporale notturno, come il nome di don <persName>Rodrigo</persName> per don <persName>Abbondio</persName>. E difatti il lampo illumina momentaneamente la situazione nei suoi veri termini, e il padre provinciale, se non cede ancora le armi, abbandona le braccia. E quel suo <hi rend="italic">mi dispiace</hi> ripetuto tre volte è un lamento sincero, che viene proprio dal cuore: il conte, questa volta, ha toccato giusto.  
Ma, tra di noi, accomoderemo tutto in una volta: Nel momento in cui il conte si lascia. andare a dichiarare in termini chiari l’accusa contro fra <persName>Cristoforo</persName>, lui che è l’uomo dei mezzi termini, il nemico delle frasi forti, la prudenza verbale fatta persona, fa precedere le sue dichiarazioni da una premessa di pace: <hi rend="italic">tra di noi, accomodaremo tutto in una, volta</hi>. L’uomo della prudenza, dei riguardi, del <hi rend="italic">sospire e troncare</hi>, non si smentisce.  
Tutti siamo di carne, soggetti a sbagliare: Il provinciale non difende più; egli riconosce in pieno la colpa di fra <persName>Cristoforo</persName>, e solo cerca attenuanti nella fragilità della carne umana. Solo per il M. è grave (ed è qui che il personaggio precipita) che egli non domandi nemmeno in che cosa consiste la colpa e l’imprudenza del confratello. 
Sopire, troncare... troncare, sopire: È un motto, diventato meritatamente celebre. Soffocare gli scandali può essere utile politicamente, qualche volta, ma spesso è segno di impotenza e ambiguità morale. Il M. ha creato un personaggio immortale, proverbiale, con questa figura del conte zio, non solo per la vacuità solenne, ma anche per cotesta sua impotenza di politico, che gira le difficoltà, le dissimula, le maschera, invece di affrontarle. È la piccola politica farisaica, che lascia le cose al punto di prima, corrompendole e lasciandole imputridire. 
Inclinazioni d'un giovine: Accenno di una reticente scurrilità, ma la frase è ambigua (potrebbe riferirsi anche a fra <persName>Cristoforo</persName>, amico dei contrasti, e non a fra <persName>Cristoforo</persName>, amico e protettore di <persName>Lucia</persName>), tanto che il provinciale non ne coglie il veleno. Del resto, egli vuole ancora approfondire in qualle forze del padre sono come annichilite, ed egli può sentirsi dire tutto e si lascia dire tutto. 
Chi fosse stato lì a vedere... arrivati a ottenerla: Tutto questo periodo fu aggiunto nell'edizione del <date>’40</date>: segno della persistente affezione artistica del M. a quel suo fantasma, che egli vuole ancora approfondire in qualche sua parte e spogliare nell'ultima sua menzogna. C'è invero un lampo di sensualità senile nel discorso del conte che balena in quel <hi rend="italic">pur troppo</hi> (e già conosciamo la sua goffaggine oscena, dal colloquio con <persName> Attilio</persName>); ma prestargli una fiamma di sensualità sarebbe stato un riconoscergli una qualche ombra di passione, mentre egli è l’uomo assolutamente vuoto, solennemente vuoto. Però il <hi rend="italic">pur troppo</hi> sfuma, per via, e si converte da nota di rammarico galante, più grettamente, in motivo di vanità ancora non soddisfatta. Il rammarico c'è, ma per quel certo posto a cui il conte ancora desidera arrivare prima di morire. Mentre pare che il M. lo scagioni da una turpe malizia, ne aggrava la colpa, confermandone l’immensa, illimitata, vanità e vacuità. 
Allontanare il fuoco dalla paglia: È la traduzione metaforica, e l'applicazione pratica del <hi rend="italic"> sopire, troncare</hi>. Ormai il conte è padrone del campo: dopo aver vinto in tesi generale, può avanzare e stringere le clausole particolari del compromesso. Le <hi rend="italic">gaffes</hi>, in cui è caduto nella prima parte del colloquio, tornano ora utili anche quelle. La velata insinuazione che fra <persName>Cristoforo</persName> può dar noia a Sua Eccellenza, per essere il suo nome mescolato a quello terribile di <persName>Lorenzo Tramaglino</persName>, ora può giovare ad essere sfruttata, anche con una certa magnanimità. Un trasferimento del frate (<hi rend="italic">trovare la nicchia come conveniente a questo religioso</hi>, come dice con falsa dolcezza poliziesca il conte) previene un qualche provvedimento d’ordine politico, e si fanno un viaggio e due servizi. Un trasloco ad altro pulpito potrebbe anzi parere un provvedimento mite e magnanimo. 
Il superiore deve farlo sgomberare: Questo soliloquio del provinciale, ci conferma che il M. non ha voluto inveire contro questo personaggio, come vorrebbe il DONADONI: si tratta di una figura passiva di diplomatico, prigioniero di una situazione, che sente la gravità del torto che si sta commettendo, ma contro gli ostacoli del mondo non sa o non può combattere, e s'arrende. 
«È un passo e non è un passo: C'è la musica della forza e la musica del fichile, la musica del vero e quella del falso, la musica del pieno e quella del vuoto. Il conte zio è maestro in quest'ultima. I versetti della sua musica sono: <hi rend="italic">sopire, troncare, troncare, sopire,</hi> detto con un accompagnamento grave del capo; e poi:<hi rend="italic"> è un passo e non è un passo</hi>, modulato col solito dondolio della gran testa. Oltre la musica, c’ è poi tutto un massimario della prudenza: le cose a rimestarle troppo si fa peggio; gli urti, le picche, principiano talvolta da una bagattella, e vanno avanti, avanti...; tocca a noi a aver giudizio per i giovani, e a rassettar le loro malefatte; <hi rend="italic">principiis obsta</hi>; allontanare il fuoco dalla paglia; un soggetto che, in un luogo, non fa bene, o che può esser causa di qualche inconveniente, riesce a maraviglia in un altro; fare un viaggio e due servizi; tutto s'accomoda da sè, o, per dir meglio, non c’è nulla di guasto; i padri, per far del bene, hanno bisogno di pace, di non aver contese, di stare in buona armonia con chi...; gli affaracci di puntiglio, per poco che vadano in lungo, si estendono, si ramificano, tiran dentro.... mezzo mondo, Tutto un codice della prudenza, del giudizio, dei buoni ripieghi, del giusto mezzo, da digradarne i vari oracoli manuali dei <persName type="author">Baltasar Graciàn</persName> del tempo. 
Siamo una casa, abbiamo attinenze: Il conflitto diventa generale; non si tratta di un caso isolato. La mossa è abilissima; lo stesso provinciale è costretto a chiosare le attinenze della famiglia del conte con quel <hi rend="italic">cospicue</hi>. Nota le sospensioni del discorso del conte zio, tutte le volte che vuol dare rilievo alla sua potenza mondana. C'è sempre una misteriosa grandezza nel suo discorso, e le sue sospensioni vogliono essere anche velatissime minacce, ma sempre tali da osservare quei termini della prudenza a lui carissimi.  
Come fanno con tanta edificazione del pubblico: Una lusinga, perchè possa seguire, smorzata e velata, una minaccia: i buoni padri hanno bisogno di stare in buona armonia con chi.... comanda. Ma il solito pudore prudenziale gli vieta di finir la frase. 
Sua eccellenza.... diviene affar di corpo: Tira nella bega non solo il parentado, ma anche Sua Eccellenza e tutti i signori colleghi del Consiglio segreto. 
Tanto più con quell'altra circostanza: Le relazioni del frate con <persName>Renzo</persName>. Una toccatina a quel tasto è sempre utile. 
E avevo già qualche pensiero: Quando ci si arrende, si ha sempre l’aria di esserci incamminati per quella via obbligata, già da qualche tempo, per spontanea volontà. Sono le ipocrisie umanissime, con cui si copre una qualche resa. 
Un provvedimento prudenziale: Il conte zio arretra davanti alle parole forti; la parola <hi rend="italic" >punizione</hi> suona male nel suo vocabolario, ed egli ha il genio (mirabile) di quel travestimento verbale. 
Ognuno ha il suo decoro da conservare: Il provinciale si avvia a contrattare la resa a discrezione: che non ne vada di mezzo almeno l’onore dell'abito. <persName>Don Rodrigo</persName> faccia una qualche dimostrazione, dia un qualche segno palese di amicizia, al corpo dei cappuccini. È la politica del conte <persName>Attilio</persName>, attenuata nelle forme.<bibl> Cfr. a p. 215.</bibl> 
Sicuro, sicuro: Il lettore sì sarà accolto che lo “zio gesuitico e tardo”, lo “zio di molto riguardo” del poeta <persName type="author">Guido Gozzano</persName>, con i suoi “sicuro, sicuro”, è nato da queste pagine manzoniane. 
E poi sa di far cosa grata a me: Dappertutto impera il genio del conte zio: esso stesso con le sue parole aiuta a crescere almeno il concetto, che poi è la realtà stessa del suo potere. 
Cioè bisognerà insinuargli con prudenza: La correzione era necessaria: non sì mette un empiastro, dove non c’è ferita. 
Qualche nicchia un po' lontana: Ancora un'altra piccola clausola del compromesso. 
«Abbiamo spento una favilla... s'accomodano di gran cose”: La fine è epica: le trattative sono state laboriose (il conte ha soffiato varie volte), ed è giusto che egli innalzi alla fine il suo carme glorioso. 
Il padre provinciale andasse avanti: Sempre obbligante il signor conte. 
Una bella passeggiata: La frase è di una allegra amarezza. 
C'è dentro l'obbedienza: È la parola tecnica degli ordini religiosi, come noi laici diciamo l’ordine, il provvedimento, il decreto. 
Il guardiano non dice nulla la sera: “Non intendere col <persName>Petrocchi</persName> che non dice nulla, perchè fra <persName>Cristoforo</persName> non avesse il tempo di predisporre quella <hi rend="italic">corrispondenza</hi>: è un pensiero gentile del guardiano perchè il frate dorma in pace quell’ultima notte.” (PISTELLI). Ha ragione il <persName>Pistelli</persName>; ma il <persName>Petrocchi</persName> scriveva in tempo di acceso anticlericalismo, in cui tutti i frati e i preti, salvo <persName>Cristoforo</persName>, dovevano essere rozzi, inumani e vili.  
Il sudario: È uno scapolare di lana. 
E gli diede quell'altro avviso: Di troncare ogni corrispondenza con quelli del paese. 
Prese la strada che gli era stata prescritta: Frase asciutta, e pur tutta ricca di una grave risonanza: è il penitente che pare abbia l’aria di scontare sempre il suo peccato d’una volta. Bellissimo poi quel fra <persName>Cristoforo</persName>, quando riprende tacitamente se stesso, per l’abbandono delle sue poverine, quasi che la Provvidenza non conosca altre vie per proteggerle. 
Di costui non possiam dare né il nome, né il cognome: Il vero nome dell’<persName>Innominato</persName> è, come tutti sanno, quello di <persName>Francesco Bernardino Visconti</persName>, uno dei feudatarii di <persName>Brignano Ghiaradadda</persName>, contro il quale il governatore di <placeName> Milano</placeName>, Conte di <placeName>Fuentes</placeName>, nel <date>1603</date>, emise una grida, designandolo come capo di una masnada di scellerati. Ci sono stati conservati anche i nomi di alcuni di essi; <persName>Pompeo</persName> suo uccellatore, <persName>Camillino</persName> di Salomone parmigiano, <persName>C.B. Boldono</persName>,<persName> Cesare Zavattino</persName>, <persName>Domenico Rozzono</persName>, detto il<persName> Pelato</persName>, di <placeName>Treviglio</placeName>, <persName>G. B. Nicoletto</persName> di Caravaggio, il Casale da <persName>Bagnolo Cremonese</persName>. Tutti questi, nelle grida, sono dichiarati “per sempre indegni di liberazione e di potere abitare in questo stato”. Nel <placeName>Ripamonti</placeName>, Il <persName>Visconti</persName> è presentato come uomo nefario, ma con una sua dignitosa prestanza in cotesta malvagità. È uno scellerato magnanimo, un brigante cavalleresco, che ha l’orgoglio del primato fra i suoi pari, che non vuole eguali ma soggetti, un principe, un re di masnadieri. Per altre notizie, si veda: <bibl>G. Scotti, <hi rend="italic">Chi era l’Innominato</hi>, <placeName>Milano</placeName>, Vallardi, <date>1923</date></bibl>. 
Per dilucidare il racconto del nostro anonimo: Queste pagine manzoniane sono uno di quei momenti di riflessione o illustrazione storica, che sono frequenti nel romanzo. Pure il metodo riflessivo e descrittivo dello storico, che si tradisce anche nelle citazioni delle fonti, si alleggerisce per questo lasciare nel vago il nome del personaggio e per questo continuo legare la parte storica all'invenzione psicologico-artistica.  
Fare ciò che era vietato dalle leggi... d'invidia impaziente: La prima presentazione che abbiamo dell’<persName>Innominato</persName> ce lo fa apparire come un grande peccatore, una grande energia volta al male, ma come tutte le energie estremiste, penetrata anch'essa di un senso religioso del suo stesso satanismo. Trova <persName>Dio</persName>, chi lo ha già dentro di sè: bene, possiamo dire che l’<persName>Innominato</persName> non ci appare mai per un momento come un volgare ribaldo. È uno di quegli uomini, che <persName type="author">Machiavelli</persName> avrebbe ammirato, perchè sa essere del tutto cattivo. Rifugge da tutto ciò che è mediocre, e, in questo suo estremismo di malvagio, egli finisce con l’attingere qualcosa di augusto. In questo senso, si può dire che l’<persName>Innominato</persName>, nel suo stesso peccare, è già penetrato dell’idea, della grandezza di <persName>Dio</persName>. Nella sua insofferenza di ogni legge, senti che non c'è l'invidia del rivoltoso, ma una grande energia amaramente vendicatrice, come chi tenti di risolvere l'ingiustizia di questo mondo, esasperandone i termini con una più radicale ingiustizia. Nel suo <hi rend="italic" >gusto del comandare</hi>, si avverte il disinteresse e non la libidine del piccolo tiranno. Nel suo sentimento <hi rend="italic">di sdegno e d'invidia impaziente</hi> per le prepotenze altrui, si avverte ancora un fondo di rettitudine contrariata, di uomo che vuol correggere la nequizia altrui, con una nuova e più alta nequizia, e aspirando a una specie di primato stesso nel male. È evidente, da tutte queste note, che la sua malvagità ha un’origine etica, e però egli è suscettibile di grandi mutamenti. Domani potrà essere un grande convertito, appunto perchè oggi sa essere un grande pervertito, con l'orgoglio etico della sua perversione. 
Capitava un suo messo a intimargli: Questo caso era diffusamente narrato negli <bibl><hi rend="italic" >Sposi Promessi</hi></bibl>, e si giungeva alla punizione del creditore che, essendosi rifiutato all’intimazione, veniva freddato sul sagrato della chiesa, in un giorno festivo: da ciò il nome del Conte del Sagrato. Ma, nella redazione definitiva, il ‘M. ha avuto l’accortezza di non darci immagini concrete dei delitti del suo personaggio: la vaghezza stessa misteriosa, in cui rimangono avvolti i suoi delitti, rende <bibl>“più vasta l'opinione” </bibl>dell'uomo, e <bibl>“più cupo il terrore della cosa”</bibl>. <hi rend="italic"><persName>Il Conte del Sagrato</persName></hi> era un nomignolo che particolarizzava troppo il personaggio e lo legava a un episodio della sua vita. L’<persName><hi rend="italic" >Innominato</hi></persName> invece è una denominazione che isola subito in una atmosfera di mistero il personaggio, e lo stacca subito della folla: con quel nome lì sentiamo di trovarci davanti a un essere eccezionale. L’isolamento del nome sarà poi rinterzato dall’'isolamento del paesaggio. 
Un debole oppresso, vessato da un prepotente: <bibl>Cfr. la nota 337-44</bibl>. 
La sua vita... di strano, di favoloso: L'impressione che il personaggio suscita attorno a sè è sempre di una grandezza paurosa, e nell’indeterminatezza in cui sono lasciati i suoi delitti, il M. ha raggiunto l’effetto di far sentire artisticamente tale grandezza paurosa. 
Saremo costretti a chiamare l'innominato: <bibl> Cfr. la n. 394.</bibl> 
Don Rodrigo voleva bensì fare il tiranno: È la prima volta, che si da una qualche nota critica su don <persName>Rodrigo</persName>: finora abbiamo visto il mediocre tirannello soffocato nello scenario del suo palazzotto, della sua casa conviviale, della sua passeggiata per il villaggio. <bibl> Cfr. la n. 106 al cap. V.</bibl> Qui invece sono presentate in forma riflessiva, le note del personaggio visto finora in azione, ed esso si rivela in tutta la sua viltà odiosa, anche per il confronto col vicin suo grande. Un ritratto critico di don <persName>Rodrigo</persName>, tracciato accanto a quello dell’<persName>Innominato</persName>, ha la funzione artistica di abbassare e menomare ancora più il grado del personaggio, o meglio di dar maggior rilievo al suo grande alleato. 
Avesse una mano sulle bilance della giustizia: Era amico del podestà, e cliente devoto del conte zio. 
Con l'armi della violenza privata: <bibl>Cfr. al cap. XI, la n. 108.</bibl>
