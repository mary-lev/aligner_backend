costiera dall'altra parte: riviera di rincontro. Riviera nell'uso si direbbe piuttosto di quella del mare. Costiera non è molto com.; il M. par che intenda con questo vocab. la parte che è tra il lago o fiume e i monti; e lo distingue da costa; a quello dando piú signif. di estensione; a questo di salita. Di rincontro non è molto com.; e il dire a sinistra dopo aver detto a destra, era forse troppo simmètrico, per il M. che amava non solam. una rettorica discreta, ma anche fine, a volte perfino sottile, e sempre in ogni modo lontana da quella che affligge da tanto tempo l'It. È notevole che il Resegone visto tutt'a un tratto dalle mura di Milano, dà modo all'A. sul bel principio di mostrar al lettore i due estremi della scena lombarda in cui si svolge il romanzo. 
rincomincia: ricomincia. Rincomincia è piú volg., e non so perché il M. l'abbia preferito. 
rallentarsi: allentarsi. Non si direbbe un'acqua che si allenta. 
somigliare a una: somigliare a una. Coll' accusativo si dice di persone. 
di su le mura: dai bastioni. Altrove li dice pur bastioni, come si chiamano a Milano. Qui forse all'A. è parso meglio mura, per chiarire alla prima il lettore non milanese? o è una piccola svista? 
guardano a: rispondono verso. Meno com. 
a un tal contrassegno: con quel semplice indizio. Indizio è piú un fatto noto che ne fa scorgere uno ignoto; mentre si trattava di riconoscerne uno noto. Il discerna tosto usato qui dall'A. è piú lett. che non intendeva forse che fosse. 
pezzo: tratto. Conforme alla sua origine, dà piú idea di linea tirata e rapida, che di paese da percorrere. 
costa: riviera. V. sopra. 
rompe: dirompe. Piú usato d'ossa o di fatiche. 
lavoro dell'acque: Fosse stato continuo e intenso, qui stava bene lavorio. 
tagliato: Interciso. Latinismo, forse anche non proprio, trattandosi qui del lembo estremo. 
è quasi: pressoché. Lett. accademico. 
vigne: vigneti. È piú di terreno considerato nelle sue viti, a distinzione d'altra cultura, e con idea piú vasta di vigna, mentre potevano esserci benissimo vigne piccole. 
queste: egli. Non si dico di cose; e il M., seguendo l'uso, lo dice poco anche di pers. 
i fatti che prendiamo a: I fatti che imprendiamo di. Troppo superbo, per i fatti umili che l'A. vuol raccontare. Col Di poi non è d'uso. 
aveva perciò l'onore d'alloggiare un comandante: Superbo onore/ Come si vede qui l'A. fa della satira. L'onore gradito d'una soldatesca straniera! I patriotti d'allora intendevano austriaci. 
il vantaggio di possedere: Possedere invece che avere, per maggiore ironia. Una guarnigione di spagnoli stabile era certo un amabile possesso. Così graziosi eran quei dominanti, che, secondo il prov., in Sicilia rosicchiavano, a Napoli mangiavano, a Milano divoravano! 
spagnoli: Spagnuoli. V. alla p. 8, n. 7. 
dell'estate: della state. Meno com. e piú volg. Il parlare del volgo non è spregovole, ma va adoprato con arte e solam. a tempo e luogo. Gli artisti son soliti giovarsene; e il Leopardi, contro al Giordani, applaudo. Ma qui bisogna tener conto Come sia sempre l’A. che parla; e gli bisogni una lingua piú composta, quella piú com.; lontana dalle affettazioni letterarie  e dalle espressioni volgari. 
L'uve, dall'alture: Prima: Le uve, dalle alture, meno comuni e meno dunque accettabili. Questi le se non servono a chiarire, appartengono alla grammatica arbitraria, di cui abbiamo anc'oggi da noi discreta ricchezza. 
stradette, piú o men ripide, e piano; ogni tanto affondate: siradette, ripide, piane, tratto tratto affondate. Il piú e meno aggiunto, accresce una sfumatura; e rende inutile l’acclivi. Tratto tratto par che dica una regolarità che non e' è. 
tra: fra. Meno com., se non sia per evitare de' suoni sgraditi, come sarebbe tra tre traditori. 
alzando lo sguardo: levando il guardo. Letter., nobile; e levare sarebbe troppo. 
ogni tanto: tratto tratto. V. qui sopra. 
terrapieni aperti: aperti terrapieni. L’agg. va sempre dopo, quando è chiamato a specificar meglio; prima, quando è una qualità inerente al soggetto. La bianca neve sta bene; la neve bianca no, perché non occorre questa specificaz. 
da qui la vista spazia: da quivi. È arcaico. Si poteva dir Di qui, ma il Da pare abbia piú slancio. Avrebbe potuto dire anche Dai quali, ma sarebbe stato piú lett., e avrebbe richiamato troppo l'idea dei terrapieni invece che la località in genere. 
pezzo: tratto. V. qui sopra. 
variato: svariato. Meno com.; e variato parrebbe accennare piú alla natura che fa; svariato al caso. 
in un gruppo, in un andirivieni: entro un gruppo, troppo. L'in aggiunto toglie forse la possibilità che andirivieni paia equivalente a gruppo. 
allargato: espanso. Non d’uso. 
A: ad. V. p. 3, n. 8.  
sulle: in sulle. volg. 
tra': tra i. Troncato per il legame; v. p. 3, n. 4. 
degradando via via: Prima: digradando. Malgrado il cattivo senso morale preso da questo verbo, l’uso fiorentino se ne serve ancora nell'uno e nell'altro caso. 
dove: cui. Pare che il cui limiti; e dove sia piú generico; e però meno giusto, qui. 
parte: banda. Non usa, o poco. 
quasi a ogni passo: a ogni tratto di mano. Non si direbbe: di fatti non c'è il tratto di mano. 
sulla: in sulla. Forma volg. 
vie più: Si può anche scrivere unito; ma con un p solo. 
stradicciole: stradicciuole. V. p. 3, n. 7.
dalla passeggiata: dal passeggio. Uso. 
7 novembre: 7 di novembre. Alcuni non vorrebbero l’omissione di questo di; ma è l’uso che l’omette spesso. La data, messa come se fosse storica, è scelta dall’autore per combinarla rapidam. coi tumulti storici di Mil.; ai quali poi deve far séguito la discesa dei lanzichenecchi in Italia, e la péste del 1630. Don Rodrigo è ancora in villa, in questo paesetto remoto. L'azione va a gonfie vele. 
Don Abbondio: È un personaggio inventato, uno del principali del romanzo, e artisticamente de' piú felici. Mentre il M. intende fare il ritratto d’un cattivo prete, che manca ai suoi doveri, e che intenderà per doveri solamente alcuni atti esteriori, come sarebbe recitare il breviario o sim., un complice necessario di Don Rodrigo, e causa essenziale del non eseguito matrimonio di Renzo e Lucia; riesce però a creare un tipo non antipatico, un poveromo pauroso che è diventato proverbiale, come molti di questo fortunato romanzo. Don Abb. è un contrapposto serio di Don Chisciotte: un vile per natura, e intento sempre a giustificare la sua viltà. Pieno di barzellette, à creduto di poter attraversare la vita senza noie, solamente cercando di schivarle, quando finalmente glie ne capita addosso una che non poteva essere maggiore. Questa lo mette com'un pulcino nella stoppa; e i suoi impacci, le sue paure, colla comicità che destano, fanno dimenticare le sue colpe. Finché il pericolo non scompare, e Don Rodrigo non è morto, Don A. non ritrova la quiete e l'allegria di prima. La sua natura vera noi non la vediamo che allora. Finché visse, il suo Sancio Pancia fu Perpetua. Nella letterat. italiana è l’unico tipo ricco d'humour, che possa star di fronte a vari che si trovano nelle letter. straniere. Neanche la péste riesco a cambiarlo. Il nome di Abbondio è locale. Nei paesi del Lago di Como, c’è anche qualche chiesa a S. Abbondio. Se non paresse uno scherzo, si potrebbe dire essere stato messo dal Manzoni per l'analogia con Abbondare. 
il nome di questa: Tace il nome di questi paesetti, che non ànno ragione storica d'esser nominati; e d'altra parte i soverchi particolari triti e dubbiosi forse avrebber faccia di menzogna. Per chi avesse voglia di conoscere la tradizione, sappia che da questa è stato identificato il paese dei Prom. Sposi con Acquate, comune di 1550 ab., sul declivio del Resegone, vicino al torrente Caldone. Per fl signor Giuseppe Fumagalli sarebbe invece Maggiànico. S' aspettava dal Salveraglio una pubblicazione in proposito.
altrove: in séguito. Altrove è piú generico: può essere anche nel margine.
talvolta: alcuna volta. Tutt' e due poco usati. Qualche volta piú comune. 
chiudeva: racchiudeva. L'uso fa a meno del ri, in questo caso, se non c' è espresso apriva. 
dentro: entro. Uso. Entro è lett. 
la schiena: le reni. Dice piú una parte locale: il così detto sio delle reni. 
buttando con un piede verso il muro: rigettando verso il muro col piede. Rigettando è letter. Col piede l'uso non lo vuole, senza dir quale. Anche l'inversione segna una gradazione migliore. 
il viso: la faccia. È piú spreg; e viso dice meglio lo sguardo. 
parte: schiena. È piú locale; o non è obbligo che il sole fuggente ribatta appunto sulla schiena d' un monte. 
per i: pei. Letter. 
voltata: rivolta. Uso. Il ri poi porterebbe 1° obbligo di piú voltate. 
d'alzar: di levar. Diverso da Alzare direbbe toglierli per non volerlo vedere. 
un sessanta passi: una sessantina di passi. Meno com. 
viottole: viottoli. Meno com. a Fir. 
ipsilon: quella a destra: ipsilon a destra. Coll'aggiunta di quella e la correzione l'altra; dell'uso, ci si guadagna in concisione, come si vede. 
e menava alla cura: ed era  la via che conduceva alla cura. 
l'altra: il ramo a sinistra. Il ramo, parlando di strade sa d'ingegneria; o si direbbe piú che altro di strade maestre. 
questa parte: questo lato. Piú letter. 
arrivava: giungeva. È letter. 
terminavano in un tabernacolo: Si terminavano in una cappelletta. Uso. La cappelletta può esser interna d'una chiesa o è fatta a chiesina. Terminare non riceve la particella pron. 
che finivano: terminate. Questa avrebbe voluto meglio la prep. a. L'imperfetto poi segna meglio la continuazione. 
con le: colle. Meno com. a Fir. 
bigiognolo: grigiastro. Bigiagnolo dice meglio la tinta azzurra scolorita. 
voltata la stradetta e dirizzando: voltato il canto dirissando. Il canto è piú che altro delle strade con case. 
lo sguardo: il guardo. È poètico. 
l'uno: un. Uso.
dirimpetto: rimpetto. Uso. 
muricciolo: muricciuolo. P. 3, n. 7.
strada: via. Strada, come dice l’origine della parola (via strata) è quella fatta dalle mani dell’uomo; via è piú generico. È da aggiungere che Via si usa specialm. per quelle a cui s'unisce un nome: Via Romana, ecc. 
incrociate: incrocicchiate. Uso. L'incrocicchiate formerebbe troppi nodi. Quelli che nella ginnastica ànno preso le braccia conserte dal M., si son dimenticati questo che era veram. Dell’uso. 
distinguer: discernere. Meno com. Nella prima pagina lo lasciò. V. p. 8, n. 2. 
una gran nappa: un gran fiocco, Lombardismo, in questo senso. Òmero della lingua nobile; non capisco come il M. l'abbia lanciato qui trattandosi specialm. di sicari. 
arricciati in punta: una cintura: inanellati alle estremità: il lembo del farsetto chiuso in una cintura. Comunem. si dice arricciati, a meno che non formino realmente degli anelli, cosa che, colla correzione fatta, pare esclusa dal M. Dicendo che avevano una cintura lucida, si rende inutile l'avvertire che chiudeva il farsetto. Lembo poi è letter. 
attaccate: appese con uncini. Appese è letter.; e l'affaccati par che basti. 
piccol: Picciolo è letter., e il M. à preferito giustamente l'altro; ma non lo doveva troncare perché fa anche cattivo suono. 
una collana: un manico di coltellaccie che spuntava fuori d’un taschino degli ampi e gonfi calzoni: un vezzo: alla parte destra delle larghe e gonfie brache, una taschetta donde usciva un manico di coltellaccio. Il vezzo è piú facile che stia solam. intorno al collo, che caschi sul petto come una collana. Brache per calzoni non si dice che spreg. o scherz.; il donde è accademico. Spuntare è piú efficace; l'inversione fatta mègliora fl testo perché dico prima quel che è piú importante. 
spadone, con una gran guardia: spadone pendente dal lato manco, con una grande elsa. Dire che pendeva dal lato manco è superfluo: sarebbe da notarsi il contrario. E correggendo guardia, aggiunge un particolare, dicendo che la spada dall’elsa in su aveva una guardia. 
congegnate come in cifra: congegnate in cifra: abbastanza diverso perché la cifra non c’era. 
individui: i pedanti non lo vorrebbero per uomini. Il M. se ne sta tranquillam. coll'uso. 
fatti: messi in opera. Uso. Gli sforzi non si metton in opera: son un effetto dell’opera o vanno con quella. 
dall'otto aprile: dagli otto d'aprile. — V. p.9, 24. L’illustrissimo e eccellentissimo ec. Queste gride sono storiche; alcuni le saltano trovandole uggiose; il Buccellati dice che le avrebbe riassunte. Ànno torto; se il M. le avesse inventate di sana pianta non avrebbe potuto renderle piú satiriche e canzonatorie. La selezione che occorreva perché fossero artistiche ci à pensato da sé a farla. 
sgomberare: sgombrare. Uso. 
galera: gelea. Uso. Galea non à che sensi storici. 
dà: concede. Uso. Il Dà à piú dell’ autoritario; il concede implica la richiesta. 
il 12 aprile: il 12 d’aprile. V. p. 9, n. 24. 
tra l'altro: fra le altre. V. p. 8, n. 19. 
testimonj: testimonii. È ortografia della grida. 
tralascia: ommette. Piú. letter; ma se mai, con un m sola. 
al solo rimbombo di esse: ai rimbombo di quelle. L'ag. cresce l'ironia. La differenza tra esse e quelle è poca, sostanzialm.; l'orecchio gradisce piú la correz. 
siano: sieno. Meno com. 
Il 5 giugno: Ai 5 di giugno. L'il è piú nell'uso parlàndosi di tempo. Riguardo al di, vedi p. 9, n. 24. 
anche lui: anch'egli. Uso. Questi avv. e preposis. vogliono l'accus. non il nominativo. Non si dice come io, come tu, ma come me, come te; così secondo me, secondo lui. 
prescrizioni e le minacce medesime: stesse minacce e le stesse prescrizioni. Le prescrizioni dopo le minacce non avrebbe secondo le regole. 
rimedi: rimedii. V. p. 4, n. 12. 
conchiude poi onninamente: conchiude egli onninamente. Il poi indica che c’è qualcosa di taciuto. Per l'egli, v. p. 2, n. 32. 
il 5 decembre: ai 5 di dicembre. V. p. 9, n. 24. Per la lettera minuscola  de’ mesi e de' giorni, e di molte altre cose, cosi oggi vuol l'uso. — grida piena anch’ essa di severissime comminazioni: monizione piena di gagliardi provvedimenti. Monizione non usa che volgarm. L'anch’essa è un'aggiunta che si spiega da sé. Gagliardi provvedimenti, poteva rimanere come ironico, ma come provvedimenti non eran nel fatto riusciti gagliardi; le severissime comminazioni è assai piú. 
che: ch'egli. L’egli è poco nell'uso; ma qui è superfluo. La lingua italiana non è il pronome obbligatorio con verbo, come la francese, salvo in 
in alcune grammatiche delle scuole elementari. 
come riuscisse: come egli riuscisse v. sopra. 
contro: contra. Letter. in questo caso. 
certo: certa cosa. Letter. 
il 22 settembre: ci 22 di settembre: ai 22 di settembre. V. p.9, n. 21; e p. 18, n. 27. 
ad esterminio: a sterminio. Volg. 
ricevere: toccare. È meno, quando  c’è unito colpo. 
neppur di quelli: pure di quelle percosse. Pure negativo non usa senza il né, quand'anche prima ci sia il non come qui. 
la passeggiata: il passeggio. Uso. Il passeggio è il Iuogo dove si passeggia. 
contro: contra. Letter. 
5 ottobre: 5 di ottobre. V. p. 9, n. 24. 
fu questa: — questa fu: correzione irrilevante alla prima; guardando meglio, il verbo dopo è piú energico. 
del 13 febbraio: dei 13 di febbraio. V. p.9, n. 24. 
ad assicurarci: = e farne certi. Uso; quel ne per noi è letter. 
ad aspettar: in aspetto di. Uso. 
quel: quello. Meno spiccio. 
più dispiacque: piú spiacque. Uso. Ecco la natura di Don Abbondio comincia a mostrarsi: non gl’importa che ci siano i bravi a aspettar certam. qualcuno ;  gl’ importa che ci sian per lui! 
il dover accorgersi: I’ esser chiarite. Nessuno l'aveva chiarito: se n'accorse da sé. 
lui: egli. Anche dopo il verbo si mette, o si preferisce, l' accusativo al nominativo. Ora viene, parla, lègge lui; non egli. 
Perché: Poiché. Letter. 
è lui: egii è desso. Accademico. 
quelle: quegli. Letter. e quasi accademico. I grammatici accademici non vorrebbero quello, né questo usati per persona al nominativo; e portan per ragione che la distinzione è necessaria. Notiamo che una distinzione contro l’uso è molto debole; poi domandiamo: e al femminile che distinzione fate? O quando sì dice quei troncato, che distinzione c'è? 
e tutt'e due gli s'avviavano incontro: ed entrambi pure è lett. accademico; la correzione è conforme all’uso. 
tenendosi sempre: tenendo sempre. L'aggiunta di quel si par che dia forza di protezione. 
vedendoseli: veggendoli. Arcaico. La partic. pronomin. aggiunta, di piú efficacia. 
incontro: alla sua volta. Letter. Barocco.
a: in un. Uso. 
tra: fra. V. p. 9, n.1.
ci: vi. Uso. 
destra: dritta. Meno com. 
subito: tosto. Lett. 
esame se: esame per ricercare se. La parola esame fa a meno delle altre. 
fisso: fiso: Letter. poetico. Nota quel testimonio consolante della coscienza che arriva a rassicurare anche un don Abbondio! 
Mise: Si pose. Piú letter. 
mano sinistra: sinistra mano. Coll'aggettivo avanti non sarebbe che poetico. 
raccomodarlo: rassettarlo. Uso. Si rassettano le scarpe e i vestiti, ma solamente ricucendoli e rattoppando. 
Diede: Lanciò; era troppo ardito, anche per la natura di don Abbondio; anzi troppo appunto per la sua natura. 
muricciolo: muricciuolo. V. p. 3, n. 9. 
strada dinanzi: via che gli era dinanzi. Per via. Vedi p. 11, n. 18. Il verbo poi era superfluo. 
schivare: schifare. Accademico, arcaico.
vi: gli. Per persona, non per cosa. 
su due: sui due. Su non sui vuol l'uso, forse per escludere anche la supposiz. che l’uomo ne possa aver quattro, come fanno quelli che, contrariam. all'uso, scrivon sui due. 
Cosa comanda: Chi mi comanda? Uso. 
i suoi dal libri, che gli restò spalancato nelle mani: gli occhi d’in sul libro, e tenendolo spalancato e sospeso con ambo le mani. D'in sul è volg.; ambe, accademico. La correz. è piú concisa; poi gli restò dice meglio il suo smarrimento.
Lei: Elle. Meno dell’uso com., e non senza affettazione, specialm. dove il tono è cosi risoluto. 
con l'atto: col piglio. Il piglio dice piú il fare che l'atteggiamento. 
sull': su l’. Grafia antica, rimodernizzata oggi; ma a torto però, perché questo preposiz. vogliono il raddoppiamento; e lo scriverlo anche, è evitare equivoci. 
maritar: sposare. Correzione di poco conto. Certo maritare è piú chiaro per chi ne fa l'ufficio. 
tremolante: tremola. Poetico. 
vanno: vadano L'indicativo pres. è piú efficace. 
pasticci tra: piastricci fra. Uso. 
s'andrebbe: s’andrebbe. Anderebbe, un è giú com., è anche per la voce strascicata di Don Abb. forse piú adatto. 
gli disse: disse. L'aggiunta del gli cresce la minaccia. 
all'orecchio: con voce sommessa. Letter, 
tono: tuono. Uso. 
gentile di chi: gentile d’un uomo che, Meno com. 
me ne vien nulla...: importa nulla....». La correzione è caratteristica
lei: ella. V. p. 16, n. 25.
lor: codesti. Non usa affatto; e forse non usò mai 
riprese: ripigliò. Meno com. 
curato è un uomo che sa: curato sa. L'aggiunta è vivace e saporita, in bocca del bravo. A nessun uomo può dispiacere d'esser chiamato cosi; e neanche a D. Abb., benché in fondo sia trattato come un bambino. 
purché: quand’ egli. V. p. 14, n. 20. 
e accresce: e cresce. È piú Intr. che transit. 
nemmen lui: bene egli stesso. Letter. Per questi egli aboliti o la sostituzione del lui, fu fatto un baccano indiavolato contro il M.; ma l'aut. scriveva la lingua viva, non l'affettazione d’una lingua morta. Seguiva l’uso, il quale nel gran rimpastamento dei nomi latini sull'accusativo, à voluto includere anche questo pronome. 
faceva: dava. Uso. 
o un complimento: e se gittava un complimento comunale. Gittare un complimento non si dice, e neanche comunale per comune. Faceva è bastato per tutt'e due. 
messere: signor curato. Anticam. si dava di Messere (mio sire) al gran signori; poi fu titolo di avvocati, notai e professionisti; poi di semplice cortesia; ma signore (dal Iat. seniorem piú vecchio) si sostituì, all'ultimo. 
occhio per iscansarli: occhio del corpo per iscansarli. L'aggiunta del corpo o del capo a occhio è lombarda; per i i Toscani è oziosa. l'i eufonico di scansarli una volta usavano metterlo in tutte lo parole comincianti con l's impura e con z; oggi non usa piú che in pochi casi. 
con le due: ad ambe. V. p. 16, n. 23. 
dond'era lui: donde egli era. La correzione non mi par buona, né conforme all’uso. Il lui doveva essere dopo venuto. Il donde poi è letter. pedantesco. 
s'allontanarono: si dilungarono. Uso. 
cantando una canzonaccia: Il realismo del M. non si spinge all’osceno, o a dire quello che non gli pare della sua dignità. Simili scrupoli, secondo l'A., non gli aveva avuti l'anonimo; e l’avvertirio oggi non parrà inopportuno. 
a: colla. Uso. E qui a è piú efficace. 
poi prese: poscia pigliò anch'egli. Il poscia è accademico; pigliò è piú volg. 
che parevano: che gli parevano. L’omissione del gli dice che don Abb. non se n’accorgeva neppure, tanto era smarrito. 
aggranchiate: Come stesse di centro s'intenderà meglio, quando avrem detto qualcosa del suo naturale e de’: ingranchite, e in uno stato di mente che il lettore comprenderà meglio dopo di avere appreso qualche cosa di piú dell’ indole di questo personaggio e della condizione dei. Aggranchiate piú del’ uso fiorent. La semplicità e la concisione della correz. non c’è bisogno di notarle. 
leone: lione. Antiquato. 
comprendere che la peggior condizione: accorgersi che la situazione la piú impacciata: comprendere è assai piú; e peggior condizione, pienam. d' uso, anche. 
d'esser: ad esser. Correzione minima; ma il dì forse contiene anche la glia. 
di: da. Uso. 
contro: contra. Arcaico. 
diluviavano: venivano giú a dirotta. Uso. 
enumerati: annoverati, Piú letterario; e non dico l'a uno a uno come enumerare. 
piccolo: picciolo. Poetico. 
a cagion di ciò: perciò. Meno spiegato, e aveva l’idea di bisticcio; ma Il ciò è, del resto, poco nell'uso com. invece di questo. 
ripubblicate: ripublicate. Grafia latina, non dell'uso. 
già soffrivano: sofferivano. Il già accresce evidenza; sofferivano non usa. 
d'accrescer: di crescere. V. p. 17, n. 30. 
smovere: smuovere. V. p. 3, n. 7. 
in: di. Dice meno la pienezza dell’azione.
difesi: guardati. Uso. 
nuove invenzioni: nuovi ingegni. Dice meno lo macchinazioni, e sarebbe troppo elogio. 
in effetto: infatti. Deduco meno. 
d'esecutori d'ogni genere: di mille magistrati ed esecutori. La sostituzione, chiamando esecutori anche tutti i magistrati, pare piú acerba per quel sistema di Governo. 
ricoverarsi: ripararsi. Ricovero è assai piú che riparo. 
metter: por. Il porre è piú lett.; por piede qui non userebbe affatto. 
precauzioni: misure. Il portare una livrea era una precauzione, non una misura. 
ceto, era: ceto, quegli era. Dopo chi era inutile un altro pron. 
per amor: per l'amore. Uso. 
attaccato sulle cantonate: affisso agli angoli delle vie. Uso. 
pronti: devoti. Uso. O bisognava dire: devoti al sacrifizio; ma pronti dice la devozione in effetto. 
alla fine: a capo. Meno. 
che si trattava di sottomettere, e con una gran probabilità: coi quali si sarebbero posti in guerra e colla probabilità frequente. Il sottomettere dice meglio la necessità d'esser superiori di numero. Gran probabilità, uso.
oltre di ciò: oltracciò. L'uno vale l’altro; e tutt'e due son poco in uso. 
disperata: impossibile. Meno assai. 
riservassero a: riserbassero ad. Diverso. 
ov'era: v' era. Letter.
ogni momento: ad ogni istante. Accademico. 
delle: di. Uso. 
sostenere: difendere. Meno. 
a difesa soltanto: alla difesa loro. Uso; ma l'aggiunta avvalora l'onestà. 
disuguali: impari. Letter. 
con intorno uno stuolo: con un drappello. Meno di stuolo, e piú eletto. L'intorno aggiunto dice meglio la paura; la popolazione di contadini, in quei paesi lombardi che appartengono quasi interam. a’ signori, va bene; e non andava ugualm. bene circondato. 
a cui: al quale. Identici. 
L'ivi che ci è lasciato è fatto letter. 
coraggioso ancor meno: non animoso. L'animo è qualche cosa di diverso dal coraggio: dice meglio l'atto. L'uno può esser coraggioso, di natura; e non bastargli l'animo di affrontare tante situazioni. Animoso poi porta seco del malanimo, del cruccio o sim. 
accorto, prima quasi di toccar gli anni della discrezione: quasi all’uscire dell'infanzia avveduto. Rammentare gli anni della discrezione (del resto, così si dice) è anche un esser piú satirici con don Abb. Infanzia, è poco nell’uso, e rammenta troppo la sua origine (infante: non parlante). 
viaggiare: far cammino. È meno lungo di viaggiare, e importa meno pericoli. 
ubbidito: obbedito. Meno com. 
procacciarsi: assicurarsi. Cosi la correz. è per don Abb. un’aggravante, perché porta, se non indica, l'andare a caccia dei guadagni. 
mettersi: porsi. Letter. 
sembrate: parute. Arcaico. 
protegge un: provvede all’. Assai meno di proteggere. 
quiete: sicurezza. Diverso di quiete: la sicurezza l’amano anche i buoni; e procurarla è obbligo delle leggi. Ma don Abb. non voleva solam. esser sicuro; voleva viver pacifico, beato nel suo egoismo. 
facesse bisogno: fosse mestieri. Uso. 
tra il militare e il civile, tra nobili e nobili, fino alle questioni: dai contrasti pure frequentissimi di uffiziali e di nobili, di nobili e di magistrati, di bravi e di soldati fino alle baruffe. La correzione è piú semplice e migliore. 
coi pugni o con le coltellate: colle pugna o coi coltelli. Colle pugna non usa; colle coltellate dice meglio l’ esito. 
Se si trovava assolutamente costretto: s’ egli era forzato. Per l'egli v. p. 14, n.20. Il trovare dice piú l'impiccio; il forsato era troppo. 
tra: fra. V. p. 9, n. 1, 
ch'egli non gli era: Qui è conservato l’egli; e forse stava meglio senza, o col lui, oppure di non essergli. 
nemico: nimico. Letter. 
forte? ch'io: forte? io. Il che aggiunto dà forza alla sarcastica conseguenza. 
messo: posto. Piú lett. 
soverchierie: soperchierie. Meno com. 
sommissioni: sommessioni: Non usa, benché si dica sommesso. 
la strada: la via. V. p. 11, n.
pover'uomo: pover uomo. L' apostrofo si mette quando una parola, che non si troncherebbe davanti a consonante, è troncata davanti a vocale: dunque sta bene a povero. 
passare: varcare. È lett. parlando d' anni. 
gran: forte. Che ne indicherebbe delle veram. eccezionali, mentre gran vuol dire che don Abbondio non aveva avuto mai che guai piccoli. 
anche lui: anch'egli. V. p. 14,n. 20. 
esercitar la pazienza: esercizio di sofferenza. La pazienza è anche la virtú del ciuco dice il Giusti (e il prov.); la sofferenza è veram. degli uomini, e spesso dei forti uomini. 
spesso: sovente. Meno com. 
agli altri, que' tanti: altrui, tanti. Altrui, meno usato, L'aggiunta del que’ piú efficace; e sta di fronte all’altro quel. 
di tanto in tanto: qualche tratto. Uso. 
sofferto: patito. Uso. 
vicino: presso. In questo caso sarebbe meno usato. 
così poteva: cosi egli poteva. V. p. 2, n. 32. 
represso: concetto. Per concepito non si direbbe piú; e non avrebbe qui il valore e l'efficacia di represso. 
anche lui: anch’ egli. V. p. 14, n. 20. 
Era poi un rigido censore: Nota questa caratteristica in D. Abbondio. Linee piene di vigore e di comicità. 
dell'una o dell'altro: dell’uno. Uso. 
prendevan: pigliavano. Prendevano è un po' piú usato, e Pigliare è piú violento. Nel p. pass. però sempre preso. 
gl'impicci: le brighe. Impicci è piú, essendone il risultato cattivo. 
voler raddirizzar: volere dirizzar. Uso. 
predicava: sermonava. Uso. 
però a quattr'occhi: a quattro occhi però. Inversione d'uso. 
piccolissimo: picciolissimo. Lett. 
i miei venticinque lettori: S'è molto disputato su quest’espressione: se valesse per i pochi lettori che l’ autore modestamente intendeva d'avere, o un circolo di amici a cui aveva fatto leggero il manoscritto. Ritengo vera la prima. Fino a 25, via, ci poteva arrivare la sua modestia.
quello che s'è raccontato: l'incontro che sì è narrato. Quello dice piú. 
un passo dal quale non si poteva veder come uscirne: un passo, stretto scabroso da attraversare, un passo del quale non si vedeva la uscita. La correz. è piú sobria, e dice meglio l’imbarazzo. 
cosa ho: che cosa ho io. V. p. 2, n.33. 
mettono: pongono. Letter. V. p. 21, n. 29. 
sulla mia strada: sul mio cammino. Uso. 
prenderla: pigliarla. Meno com. 
poco: po’. È lo stesso; ma qui essendo piú strascicato, forse poco si riferisce meglio all’ animo di don Abbondio. Sottigliezze artistiche — destino è il mio che: destino che. L'aggiunta non è superflua. 
avessi: avessi mo. Il mo era un lombardismo. 
incontrato: scontrato. Uso. 
la strada: la via. V. p. 11, n. 18. Ma qui forse si direbbe anche via. 
alzando: levando. V. p. 10, n. 13. 
fatto: impresa. Assai piú che un fatto, è spesso una serie di fatti: qui non era obbligo che fosse un’impresa. 
tra: fra. V. p. 9, n. 1. 
di casa sua: della sua casa. Uso. Parlandosi di casa, il pron. si mette sempre dopo. 
in fondo: in capo. Meno com. 
mise: pose. Piú lett. 
aprì: aperse. Meno com. 
subito: tosto, lett. 
Questa: ella. V. p. 16, n. 85. 
il brontolìo: i brontolamenti. Uso; e brontolio, essendo frequentativo, dice di piú. 
proprie: sue. Meno chiaro. 
da che: dacché ella. V. p. 16, n. 25. 
l'età sinodale: prescritta dal Sinodo. Il concilio di Trento (sec. XVI) prescrisse ai preti di non tener serve sotto i quarant'anni. 
come diceva lei: com'ella diceva. V. p. 16, n. 25. 
fiaschetto: picciol fiasco. Uso. 
legato: avviluppato. Uso. 
vista: giunta. Uso.
straordinario: bene straordinario. Uso. 
cos'ha: che ha ella. Appartiene all'uso pop. fiorentino; ma non all'uso piú com. 
andar: cadere. Parve troppo al M. il cadere. Don Abbondio si lascia andar quietamente anche sul suo seggiolone. 
La vuol dare ad intendere a me: A me la vuol dare ad intendere? L' inversione è piú efficace, ché il me prende, cosí in ultimo, piú forza. 
così brutto: Molto confidenziale e molto comica l'espressione in bocca a Perpetua. 
dir neppure: dire nemmeno. Neppure paro piú esclusivo. Ma qui il piú notevole è l' osservazione di Perpetua. 
prenderà: piglierà. V. p. 23, n. 16.
E lei: Ed ella. V. p. 16, n. 25. 
empiendo: riempiendo. Non era stato empito prima. 
una medicina: un’ampolla medicinale. Uso; e l'ampolla qui era in sign. arcaico. 
Vuol dunque: Vuol ella dunque. V. p. 16, n. 25. L'ella fiorentino non stava forse male in bocca a Perpetua. Avvertite meglio, come sa levar di bocca al padrone il segreto, colla minaccia di parlarne fuori. — 7. fisso: fiso. Lett. — 9. non fate: non mi fate. Quel mi pleonastico a'adopra: si dice, p. e., non mi fate scene; ma con pettegolezzi, no. – 11.La vita era quel che piú premeva a Don Abbondio, e non fa meraviglia. È però graziosa la sorpresa di Perpetua, che non ci vuol credere. — 13. Ella sa bene che ogni volta ch’ ella mi ha. Tutti questi ella erano assai brutti. V. p. 16, n. 25. 
cambiando subito il tono: cangiando subitamente il tuono. Subito è qui la parola d'uso. Per fono. V. p. 3, n. 7. 
commovere: commuovere. V. nota id. 
sapere, è: sapere, egli è. Volg. e contad. 
Il fatto: fatto. Si dice in tutt'e due i modi; ma qui l'art. par che insista meglio sulla cosa avvenuta. 
ne avesse Perpetua: Perpetua ne avesse. Inversione mono usata. 
respinti: rispinti. Uso. 
raccontò: narrò. Narrare è lett. e dello stilo elevato; non s'addirebbe a cose semplici come queste. 
bisognò: fu d’uopo. Accademico. 
alzando: levando. Uso. V. p. 10, n. 13. 
Delle sue!» esclamò: Misericordia! esclamò. Delle sue dice due cose diverse che Misericordia: 1° che non se ne spaventa, né se ne meraviglia; 2° che don Rodrigo nel concetto comune era capace di far quello e altro. 
soverchiatore: soperchiante / Uso; e il verbale è piú efficace del p. presente. 
senza timor: senza il timor. Uso. 
farà, povero: farà ella povero. V. p. 25, n. 19. Con quel povero Perpetua voleva ringraziarlo della confidenza; ma non era un refrigerio per don Abbondio — in quel momento. 
nell'impiccio: impaccio. Impiccio dice piú i guai. L'impaccio può esser senza guai, e facilm. superabile. 
levarnela: cavarsela. Levare qui forse piú com. Ma né cavarsela, né levarsela sono nell’uso; per cavarcela o levarcela. 
bene: ben io. Uso. 
di nessuno: brutti musi. L’ira assai efficace in bocca a Perpetua questa frase; o potrebbe parere che non sia stato bene toglierla; ma qui la serva, trattandosi di far accettare una sua proposta, vuol moderar le espressioni, e tenerlo a segno, perché Don Abbondio per una parola storta non s'inalberi e non dia piú rotta. 
star a dovere un: stare un. Uso. 
prepotenti: soperchianti. V. p. 27, n. 1. 
ci gongola: si c'ingrassa. Piú com. e piú espressivo; e l'ei una serva non lo direbbe: se mai e’. 
lei: ella. V. p. 16, n. 25. 
dare a: darsi ad. Non giovò a Perpetua la sua moderazione: don Abbondio si ribella a’ suoi consigli. Dare qui piú com. Per ad v. p. 3, n. 8; e per l’apostrofo a Pover’ v. p. 21, n. 22. 
leverebbe: torrebbe egli via? Torrebbe letter. egli v. p. 14, n. 20. 
stimare, gli si: valere, si. Uso. Farsi stimare è mono di farsi valere; e per tenere a segno, basta. Il Gli è un rinforzativo inutile. 
tutti vengono: tutti ci vengono. Il ci è necessario; e dà luogo a supposizioni piú estese. 
È tempo ora di dir codeste: È egli tempo da codeste. Per l'egli v. p. 14, n. 20. Qui il piú interessante è l'aggiunta. La povera Perpetua c’era avvezza da don Abbondio alle barzellette; diceva anche ora che don Abbondio le trovava affatto inopportune. 
Basta ci: Basta: ella ci. V. p. 25, n.19. 
tocca a pensarci a me: a me tocca pensarci. Anche qui il me dopo, è dell'uso, e piú efficace. V. p. 25, n. 22. accadere per l'appunto a me: venire in capo proprio a me! Uso. Don Abbondio sottintendeva una tegola; ma Venire in capo così solo, vorrebbe dire venire in mente; e la correzione sta bene. —
quest'altro gocciolo: altra gocciola. Gocciolo, non gocciola, parlando d'un po' di vino o di liquore. 
rimette: racconcia. Uso. 
ci vuol altro, ci vuol altro, ci vuol altro: ci vuoi altro cerotto, ci vuol altro cerotto, ci vuol altro cerotto. La correz. è del linguaggio piú com., e il cerotto aggiungeva poco o nulla. 
piccola: picciola. Poetico. 
s'avviò per salire in camera: si avviò alla sua camera per coricarsi. Per ora basterà andare in camera: la correzione è savia. 
su la soglia si voltò: in su la soglia ristette un momento, si rivolse. In su volg.; il ristette l'à levato, perché par superfluo che don Abbondio avesse voglia d’aspettare a dir cosa di tanta importanza; si voltò d'uso com. Ma quella raccomandazione tanto pietosa di don Abbondio alla sua serva, in questo momento, la raccomando al lettore, perché è d’una comicità graziosissima. 
mise il dito sulla bocca: si pose l'indice sulle labbra. Uso. Il si pose è letter. 
tono: tuono. Uso.