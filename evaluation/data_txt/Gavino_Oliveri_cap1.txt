Quel ramo: è il ramo orientale che è rivolto verso Lecco, mentre quello occidentale fa capo a Como e quello settentrionale a Colico, dove sbocca la Valtellina, percorsa dall'Adda. Quel paesaggio era caro a Manzoni, che nella villa paterna del Caleotto, presso Pescarenico, aveva trascorso lunghe vacanze nell’infanzia e nella prima giovinezza.
tra due catene non interrotte di monti: sono le Alpi Orobie a oriente, i monti della Brianza a occidente.
seni: insenature.
costiera: tratto in leggero pendio tra i monti e la riva. 
il ponte: quello di Lecco.
l'Adda rincomincia: l’Adda, dopo aver formato il lago di Como, ne diventa emissario a Lecco.
nome di lago: il lago di Garlate.
tre grossi torrenti: Gerenzone, Galdone e Bione.
il Resegone: il nome (che in dialetto milanese equivale a «grossa sega») allude al profilo dentellato del monte. Il Resegone domina tutto il paesaggio del romanzo, assumendo spesso un valore emblematico. 
giogaia: serie di montagne.
erte: ripidi pendii.
terre... casali: rispettivamente borgate, villaggi, case rurali sparse.
castello: fortezza militare.
l'onore... vendemmia: s'introduce nel paesaggio idilliaco, attraverso l'intervento ironico del narratore, I'inciso storico che anticipa la raffigurazione della vita del Seicento, e in particolare di un paese soggetto allo straniero (con la pace di Cateau Cambrésis, nel 1559, la Spagna era entrata in possesso della Lombardia e di altri territori della penisola). 
accarezzavan... le spalle: bastonavano.
tuttavia: tuttora.
la vista spazia... a vicenda: il paesaggio è rappresentato non staticamente, come scenario immobile, ma dinamicamente, con una tecnica cioè che coglie il modificarsi delle forme in rapporto ai punti di vista. 
prospetti... sempre qualcosa nuovi: vedute, panorami sempre nuovi per qualcosa. 
piglian più o meno: occupano più o meno estesamente.
campeggia o si scorcia: domina o appare di scorcio.
a vicenda: di volta in volta.
vie più: sempre più.
bel bello: placidamente.
sulla sera del giorno 7 novembre: nel <bibl><title rend="italic">Fermo e Lucia</title></bibl> l'indicazione era generica: «una bella sera d’autunno». Ma la precisazione cronologica, non priva di ironia, istituisce un legame tra il terribile evento che sta per sconvolgere la vita del pover'uomo e le ben più gravi vicende che seguiranno, a cominciare dal tumulto di san Martino (11-12 novembre). 
don Abbondio: il personaggio acquista subito concretezza attraverso la determinazione del tempo in cui entra in azione, e dello spazio, topograficamente individuato. Sant'Abbondio è il patrono di Como. 
curato: sacerdote che ha cura di anime; il termine designa il parroco o, come nel caso di don Abbondio, il sacerdote che esercita tutti i diritti e le funzioni parrocchiali. 
Diceva tranquillamente... porpora: l’atteggiamento del parroco denota una pigra abitudinarietà, una consuetudine con le cose che ne impedisce la penetrazione intelligente: gli occhi fissi alla parete di monte sono indifferenti al paesaggio, le cui «larghe e inuguali pezze di porpora» rientrano nella visuale del narratore. 
ufizio: uffizio, le preghiere, contenute nel breviario, che un sacerdote deve recitare durante la giornata. 
fessi: fenditure.
cura: casa parrocchiale.
tabernacolo: edicola, cappella nella quale sono poste immagini sacre.
certe figure lunghe... anime del purgatorio: l'accenno sorridente all’ ingenua arte popolare ha forse una sua funzione: quelle anime purganti che si dibattono tra le fiamme sembrano prefigurare le imminenti angosce di don Abbondio.
Avevano entrambi... bravi: la «stampa secentesca», con la vivezza dei particolari, non è fine a se stessa, ma, come altrove, strumento d’illustrazione dei caratteri morali del secolo: qui mostra l’arroganza e la violenza dei potenti che si riverbera sui servi e che si manifesta nel provocatorio sfarzo del vestire e nell’ esibizione delle armi. Elementi caratterizzanti della descrizione sono infatti il grande fiocco («nappa») della reticella, il «ciuffo» calato sul viso, che serviva ai bravi a mascherarsi nel corso di azioni violente (v. <bibl>cap. III, rr. 196-200</bibl>), i lunghi e folti baffi («mustacchi») arricciati, l'armamentario composto da pistole, polvere da sparo, coltello, spada. Il termine «bravo» deriva forse dal latino «pravus», malvagio, e indica gli sgherri al servizio di un signore. 
guardia: paramano della spada. 
come in cifra: come in un arabesco.
squarci autentici: brani tratti da documenti storici. La citazione delle gride – ricavate dall’<bibl><title rend="italic">Economia e statistica</title></bibl> dell'economista Melchiorre Gioia (1767-1829) - mette in rilievo le storture e l'inefficienza del sistema giudiziario del Seicento: si avverte l’incidenza della lezione degli illuministi e in particolare di Cesare Beccaria, nonno materno dello scrittore, autore del trattato <bibl><title rend="italic">Dei delitti e delle Pene</title></bibl> (1764). L'introduzione all'interno della narrazione di una documentazione storica è tecnica caratteristica di Manzoni; affiancare l'uno all’altro registri linguistici dissonanti (il linguaggio del narratore e il linguaggio delle gride) produce effetti talvolta ironici, come in questo caso, talaltra drammatici, e contribuisce a dar veridicità alle parti d’invenzione.
l'Illustrissimo... Sua Maestà Cattolica: l’elenco dei titoli altisonanti vuol parodiare i tasti del cerimoniale spagnolesco 
Contestabile: ufficiale della Corona con alto comando militare. 
Sua Maestà Cattolica: Flippo II, re di Spagna.
non hanno esercizio alcuno... non lo fanno: non posseggono alcun mestiere o, possedendolo, non lo esercitano.
per fargli spalle e favore: per spalleggiarlo e favorirlo.
ufiziali: ufficiali (fiorentinismo). 
stranamente: straordinariamente.
grida: bando, decreto che, emesso dal governatore, veniva affisso stampato ma anche annunziato, «gridato» dai banditori.
alla corda et al tormento: al supplizio della corda, che consisteva nel sollevare il condannato a strappi mediante una fune legata ai polsi e poi nel lasciarlo cadere di colpo, in modo da slogargli le giunture.
processo informativo: processo istruttorio volto all’accertamento dei fatti.
galea: nave, in uso fino al XVIII secolo, su cui il condannato era obbligato ai remi (donde «galera» nel significato di lavori forzati, carcere).
tanto: cosi grande (lat.).
sbrattare: sgomberare.
appostatamente date: date facendo la posta, tendendo agguati.
si rendono più facili: si abbandonano con maggiore facilità. 
confidati: confidando (lat.).
onninamente: del tutto, nel modo più assoluto (lat.).
pernizioso: malefico.
comminazioni: minacce (lat.).
cabale: intrighi (da «cabala», la scienza dei numeri e delle loro combinazioni magiche).
Enrico IV: Enrico di Borbone, re di Francia (1589-1610).
il duca di Savoia: Carlo Emanuele I (1562-1630), figlio di Emanuele Filiberto.
il duca di Biron: maresciallo di Enrico IV, decapitato nel 1602 per avere congiurato contro il re.
stampatori regii camerali: tipografi che avevano il privilegio di stampare i decreti della Regia Camera, che presiedeva all’amministrazione finanziaria dello Stato.
Signor Gonzalo Fernandez di Cordova: governatore di Milano dal 1627 al 1629, si era distinto nella guerra della Spagna contro l’Olanda (1621-1626); discendeva da don Gonzalo Fernandez detto il Gran Capitano, che strappò Granada ai Mori (1492) e il regno di Napoli ai Francesi (1503).
tuttavia: tuttora (come a r. 30).
a un tratto: insieme, a un tempo.
il testimonio consolante della coscienza: attraverso la battuta ferocemente sarcastica (don Abbondio non si preoccupa di aver violato la legge di Dio, ma di aver offeso qualche potente!), comincia a delinearsi il ritratto morale di don Abbondio: quello fisico verrà in seguito (<bibl>cap. VIII, rr. 64-70</bibl>).
più modesta: di sfuggita.
un versetto: dei Salmi.
galantuomini: altre volte incontreremo nel romanzo questo termine, quasi sempre usato in funzione ironicamente antifrastica (l'antifrasi è figura retorica con cui si dice il contrario di ciò che si pensa).
Renzo Tramaglino e Lucia Mondella: qui come altrove i nomi sono stati scelti da Manzoni con intenti espressivi precisi: Tramaglino allude al mestiere di filatore di Renzo (da «tramaglio», rete), Mondella alla purezza (dal latino «mundus», puro), e ben si accompagna al nome di Lucia, «colei che dà luce».
Cioè... con voce tremolante: don Abbondio si arrende prima ancora di aver capito chiaramente che cosa si voglia da lui, pronto a rinnegare i fondamentali doveri del sacerdote.
banco: banca.
del comune: della comunità.
ciarle: chiacchere.
nel forte: nel culmine.
Oh! suggerire... latino!: la minaccia continua a mescolarsi con lo scherno; ma proprio del latino don Abbondio si servirà per confondere Renzo (<bibl>cap. II</bibl>).
messere: titolo un tempo spettante ai dotti e ai sacerdoti.
aggranchiate: in preda ai crampi.
naturale: temperamento, indole.
non era nato con un cuor di leone: attraverso la figura retorica della litote (che consiste nel far risaltare un concetto mediante la negazione del suo contrario), compare la prima icastica definizione del personaggio. La figura di don Abbondio si colloca nel quadro della violenza del secolo, di cui egli, esemplare della meschinità umana, è complice e vittima a un tempo.
vessazioni: angherie.
asili: chiese e conventi, ma anche alcune residenze nobiliari, erano sottratti alla giurisdizione comune; qui dunque anche i malfattori godevano dell'impunità. 
d'alcune classi: la nobiltà, i militari, il clero.
impugnati: contestati.
difesi... puntiglio: difesi dalle classi dirigenti con un’energia dettata dall’interesse e con un puntiglio geloso che non tollerava interferenze.
insultata: qui nel senso di «assalita». 
bonario: mite.
aver sotto la mano: controllare.
i birri: gli agenti di polizia.
deputati: incaricati.
per clientela: erano cioè sotto la protezione dei nobili e al loro servizio. Il termine è usato nel significato che aveva nel mondo romano.
Gli uomini poi incaricati dell'esecuzione immediata: gli sbirri, o «birri».
ribaldi: scellerati.
il loro titolo un improperio: il titolo di «birri» era considerato un insulto.
connivenza: complicità.
vessare: angariare, tartassare.
la tendenza... in classi: allude alla degenerazione del sistema corporativo nella società del Seicento: gli individui, raggruppati per classi e per categorie, avevano interessi comuni che difendevano accanitamente, con qualsiasi mezzo, anche illecito.
immunità... esenzioni: «immunità», dispense nei confronti della legge e delle autorità civili; «privilegi», godimento di particolari benefici in deroga alle norme; «esenzioni», dispense da obblighi, come il pagamento delle imposte.
in maestranze e in confraternite: corporazioni di arti e mestieri che si erano formate nel Medioevo. 
giurisperiti: esperti nelle leggi e nel diritto.
facinorosi: coloro che sono inclini a compiere azioni violente.
dovizioso: ricco (dal latino «dives»).
gli anni della discrezione: gli anni del discernimento, del giudizio.
parenti: qui, come altrove, per genitori (latinismo).
Il suo sistema: è «l’ideologia della viltà» (A. Marchese), che assume un colorito umoristico attraverso il linguaggio cancelleresco («neutralità disarmata») e militaresco («sempre però alla retroguardia»).
podestà laiche: autorità civili.
dissimulando: facendo finta di non accorgersi.
fantastico: lunatico.
censore: critico.
declamava: inveiva.
i miei venticinque lettori: l’espressione è maliziosa; l’autore è consapevole che il genere del romanzo, considerato come inferiore, era in effetti idoneo a conquistare un vasto pubblico.
studio: attenzione.
sconcertato in un punto: sconvolto in un solo momento.
un passo: una situazione.
la loro imbasciata: a Renzo e Lucia.
dell'iniquità: ingiustizia.
l'età sinodale: l’età prescritta dal sinodo ecclesiastico, in questo caso il Concilio di Trento che aveva emesso disposizioni disciplinari atte a correggere i costumi del clero.
celibe: nubile.
adombrato: turbato, cupo.
come se non volesse... confidenza: già in questa prima apparizione sulla scena del romanzo si manifesta pienamente il carattere della donna, nelle sue componenti di curiosità, loquacità, stizza. Il dialogo e la pantomima vivacissima che lo accompagna mettono inoltre in evidenza il rapporto serva-padrone, un rapporto di familiarità - dove l’affetto si accompagna però a insofferenza, ripicche, piccoli rancori - che rimarrà invariato in tutto il romanzo.
le gomita: i gomiti (toscano).
soverchiatore: prepotente.
il nostro arcivescovo: il cardinale Federico Borromeo, arcivescovo di Milano dal 1595 al 1631. La validità del suggerimento di Perpetua sarà ammessa dallo stesso don Abbondio <bibl>(cap. XXVI)</bibl>.
baggianate: sciocchezze. «Bagiann» in milanese vale «sciocco». «Il termine ha origine toponomastica dalla medioevale Baciana, la zona di confine milanese» (Raimondi-Bottoni).
bagattella: bazzecola, inezia.
e disparve: «è come il calar della tela sul palco di un teatro» (Sapegno-Viti).