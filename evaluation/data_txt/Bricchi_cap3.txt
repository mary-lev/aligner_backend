Lucia entrò nella stanza terrena... gridarono a un tratto la madre e lo sposo: Il paragrafo iniziale chiarisce il clima emotivo entro il quale si dipanerà la successiva conversazione. Agnese e Renzo sono in queste righe continuamente accostati e contrapposti, grazie all’abile uso della ripetizione: l'avverbio <hi rend="italic">angosciosamente</hi> torna per due volte a brevissima distanza (1-2; 2-3), la prima riferita al parlare di Renzo, la seconda all’ascoltare di Agnese; per due volte, accomunati nella forma <hi rend="italic">tutt’e due</hi> (3; 5), sposo e madre sono soggetto di una frase; l’aggettivo <hi rend="italic" >diverso</hi> (6; 7) si ripete infine due volte, e chiarisce come la diversa forma di amore che ciascuno dei due porta a Lucia, e il diverso dolore che ne deriva, si esprimano tuttavia con reazioni simili. I due periodi, con la loro raffinata architettura fondata sul parallelismo e l’antitesi, sono naturalmente gestiti dalla voce del narratore. Alla voce narrante appartiene ancora la didascalia che accompagna le prime parole della protagonista: <hi rend="italic">asciugandosi gli occhi col grembiule</hi>(12—13). Queste parole formano infatti un endecasillabo, e riecheggiano un celebre verso del Petrarca tratto dalla canzone <quote><hi rend="italic">Chiare, fresche et dolci acque, asciugandosi gli occhi col bel velo</hi></quote>. L’eroina manzoniana viene dunque accostata all’angelica Laura amata dal poeta trecentesco, ma, nel quotidiano realismo del romanzo, il <hi rend="italic">bel velo</hi> si trasforma in <hi rend="italic" >grembiule</hi>.
Santissima Vergine!... da un violento scoppio di pianto: Lucia comincia a parlare piangendo (12-13) e le sue spiegazioni si chiudono con un nuovo <hi rend="italic">scoppio di pianto</hi> (71). Nelle didascalie d’autore emergono, accanto alle lacrime, altri tratti di Lucia: l’<hi rend="italic">accento soave di scusa</hi> (36) con il quale si rivolge alla madre, e il rossore (65). Queste caratteristiche si aggiungono ai minimi dati concreti dell’aspetto della sposa forniti alla fine del <bibl>capitolo II</bibl>, <hi rend="italic">i lunghi e neri sopraccigli</hi> (451) e <hi rend="italic">i neri e giovanili capelli</hi> (452). Lucia non è mai descritta nei dettagli, ma attraverso pochi tratti significativi, destinati però a ripresentarsi nel corso del romanzo. Infatti nel <bibl>capitolo XVII</bibl> Renzo ricorderà la promessa sposa per un frammento del suo aspetto, appunto una <hi rend="italic">treccia nera</hi> (230-31); e nel <bibl>capitolo XXXV</bibl> la ritroverà nel lazzaretto guidato proprio dal suono di una <hi rend="italic">voce soave</hi> (226). Dunque i pochi caratteri fisici di Lucia noti al lettore si disseminano per il romanzo e assumono talvolta la funzione di evocare, per metonimia, la protagonista. La soavità è d’altro lato un attributo ricorrente di Lucia: nel <bibl>capitolo VIII</bibl> si accenna ancora alla sua <hi rend="italic">voce soave</hi> (169-70), e nel <bibl>capitolo XXXVIII</bibl> la protagonista parla <hi rend="italic">soavemente sorridendo</hi> (636). L'aggettivo <hi rend="italic">soave</hi>, il sostantivo e l'avverbio corrispondenti compaiono nel romanzo in pochi altri casi (meno di dieci) oltre a quelli riferiti alla protagonista, e sono quasi sempre collegati al sentimento religioso (per esempio il nome della Vergine Maria è, per Lucia, <hi rend="italic" >santo e soave</hi>, <bibl>XXI, 48</bibl>; il cardinale Federigo suscita nell’innominato un <hi rend="italic">sentimento di venerazione imperioso insieme e soave</hi>, <bibl>XXIII, 68-69</bibl>; <hi rend="italic">soavissimo incarico</hi>, <bibl>XXIII, 316-17</bibl>, è definito da Federigo un atto di carità). La soavità è dunque, nel vocabolario manzoniano, associata a una disposizione di bontà, carità e fede e, anche quando applicata a Lucia. non va intesa come semplice dolcezza d'animo e di modi, ma strettamente collegata alla sua profonda religiosità. Questo spiega come mai la protagonista sia l'unico dei personaggi popolari del romanzo accanto al quale il termine viene ripetutamente impiegato. Mentre Renzo e Agnese parlano con discorsi diretti, le parole di Lucia sono in due casi espresse col discorso indiretto, dunque filtrate attraverso la voce del narratore (18—29; 47—54). Questa scelta si accorda con la tendenza dell'autore a fare di Lucia un personaggio meno concreto degli altri protagonisti popolari, meno implicato nel realismo quotidiano. Dunque Lucia parla, nel romanzo, assai meno degli altri, e il suo linguaggio, anche se semplice, non presenta mai forme spiccatamente popolari o dialettali. Per quanto riguarda il personaggio di Agnese, la prima caratteristica che emerge e che verrà presto confermata è che non disdegna il pettegolezzo (<quote rend="italic">di non metter a rischio [...] gelosamente sepolta</quote>, 49—51). Nel passaggio dalla ventisettana alla quarantana si noti la sostituzione del rafforzativo mica col toscano punto (<quote rend="italic">chiacchiere [...] non mica belle</quote> diventa <quote rend="italic">chiacchiere [...] non punto belle.</quote> 22-28). Si tratta di un intervento costante nell’intero romanzo. 
Ah birbone! ah dannato! ah assassino!... a pensarci un anno: Balza in primo piano Agnese, che sfodera un <hi rend="italic" >parere</hi> (100). L’atteggiamento e la parola richiamano Perpetua, figura allegramente popolare di donna curiosa ma piena di buon senso, in effetti non lontana da Agnese. La compatibilità tra i due caratteri assumerà risalto nel <bibl>capitolo VIII</bibl>, dove la scena iniziale sarà occupata da un breve dialogo tra le due donne, che si esibiranno in una girandola di pettegolezzi, astuzie, piccole malignità. Come Perpetua, anche Agnese parla con colorita semplicità, e utilizza immagini proverbiali e legate alla vita quotidiana: <quote rend="italic">il diavolo, meno brutto di quanto si crede</quote> (97—98); <quote rend="italic">le matasse imbrogliate</quote> (98); <quote rend="italic">il pulcino nella stoppa</quote> (112). Vengono chiamati in causa in queste pagine due personaggi destinati a comparire a breve termine nel romanzo: padre Cristoforo, che sarà ancora nominato alla fine di questo capitolo ed entrerà in scena nel successivo, e l'Azzecca-garbugli, che occuperà la parte centrale di questo. Accomunati qui nella loro prima apparizione, il frate e il dottore saranno accostati anche nella loro ultima comparsa: nel capitolo finale del romanzo infatti si annuncia la morte di peste dell’uno e dell‘altro. Se il nome del cappuccino evoca reverenza e rispetto, la presentazione dell’esperto di leggi utilizza un registro comico, addirittura caricaturale, a partire dalla descrizione fisica, incentrata sulla <hi rend="italic" >pelata</hi>, il <hi rend="italic">naso rosso</hi>, la <hi rend="italic">voglia di lampone sulla guancia</hi> (107-08), che fanno del dottore una maschera da commedia. L’Azzecca-garbugli si chiamava, nel <bibl><hi rend="italic">Fermo e Lucia</hi></bibl>, prima dottor Pettola (<hi rend="italic">péttola</hi> in milanese significa intrigo), poi dottor Duplica (con evidente allusione alla doppiezza dell’individuo). Anche il nome alla fine preferito da Manzoni ha un significato negativo, perché “azzeccare”, nell’accezione qui impiegata, non significa (come oggi è più comune) risolvere, indovinare, ma invece procurare, affibbiare. Dunque l’Azzecca-garbugli non è uno che risolve i garbugli, cioè le situazioni intricate, i guai, ma che li procura (questo spiega le raccomandazioni di Agnese a Renzo perché non si rivolga al dottore con quel nome, che sarebbe offensivo). L’appellativo non è un’invenzione manzoniana. Nel dialetto milanese esiste infatti la voce <hi rend="italic">zaccagarbùj</hi>, che il <bibl>vocabolario milanese-italiano del Cherubini</bibl> traduce “attaccabrighe”, e inoltre un personaggio, di professione notaio, del commediografo milanese seicentesco Carlo Maria Maggi si chiama Sior Garbuij Zaccagna (Isella 1984). Il termine <hi rend="italic" >azzeccagarbugli</hi> col senso qui indicato compare anche in una <bibl>lettera cinquecentesca indirizzata a Niccolò Machiavelli</bibl>, e questo dimostra che esso circolava, all’epoca, nel fiorentino, probabilmente parlato. Poiché sappiamo che l’autore possedeva e conosceva bene <bibl>le <hi rend="italic">Opere</hi> del Machiavelli</bibl>, dove è pubblicata anche la lettera in questione, si può concludere che il soprannome fu suggerito alla fantasia manzoniana da una coincidenza di fonti lombarde e toscane, e forse scelto proprio per questa caratteristica <bibl>(Pollidori Castellani, <hi rend="italic">ETERNO LAVORO</hi>)</bibl>. 
Renzo abbracciò molto volentieri questo parere... e lo fece entrar con sé nello studio: I capponi vengono sbatacchiati da Renzo agitato e fremente; afferrati dalla serva del dottore, così come Renzo sta per essere trascinato, suo malgrado, nel sistema di astuzia e menzogna del legale; rifiutati, alla fine del colloquio, come è rifiutato il protagonista stesso; gettati da Renzo sulla tavola della casa di Lucia (557-58) con gesto di rabbioso scoraggiamento. Gli animali seguono dunque il moto dei sentimenti e delle passioni di Renzo, esprimendo tutte le tappe della sua evoluzione psicologica, dall‘agitazione alla speranza, all’umiliazione, allo scoraggiamento. Questa funzione ricorda quella che il <bibl>poeta novecentesco angloamericano Thomas S. Eliot</bibl> ha chiamato <bibl>«correlativo oggettivo»:</bibl> le emozioni del personaggio non sono espresse direttamente, ma attraverso un oggetto capace di evocarle, appunto il correlativo oggettivo. Qui la scrittura non descrive infatti l'occasione dei turbamenti di Renzo, ma un oggetto (i capponi) che ne subisce le conseguenze.
Era questo uno stanzone... Figliuolo, ditemi il vostro caso: Nello studio e nella persona dell’Azzecca—garbugli tutto è logoro, vecchio, corroso dal tempo e dalla polvere: i libri sono <hi rend="italic">vecchi e polverosi</hi> (159); la tavola è <hi rend="italic">gremita</hi> (160) da un caos di carte; molte borchie della poltrona sono <hi rend="italic">cadute da gran tempo</hi> (165-66), e la sua copertura <hi rend="italic">s’accartocciava qua e là</hi> (167); il dottore è vestito di <hi rend="italic">una toga ormai consunta</hi> (168). Nel quadro di un'epoca che Manzoni definirà nel <bibl>XXII capitolo</bibl> <hi rend="italic">sudicia e sfarzosa</hi> (228-29), polvere e vecchiaia stanno dalla parte del sudicio, i ritratti dei dodici Cesari (sono: Giulio Cesare, Ottaviano Augusto, Tiberio, Caligola, Claudio, Nerone, Galba, Ottone, Vitellio, Vespasiano, Tito, Domiziano), grottesco simbolo del diritto romano, rappresentano lo sfarzo. L’attenzione per gli oggetti (arredi o abiti in particolare) inutili, invecchiati, insoliti non è limitata a questo passo del romanzo: nel <bibl>capitolo VIII</bibl> si descrive don Abbondio seduto <hi rend="italic">sur una vecchia seggiola, ravvolto in una vecchia zimarra, con in capo una vecchia papalina</hi> (90—92); le finestre del palazzo di don Rodrigo sono chiuse da imposte <hi rend="italic">sconnesse e consunte dagli anni</hi> <bibl>(V, 155)</bibl>; la capanna dove Renzo si rifugia per la notte nel suo viaggio verso l’Adda ha un <hi rend="italic">usciaccio intarlato e sconnesso</hi> <bibl>(XVII, 197-98)</bibl>. Si noti anche che la precaria condizione degli oggetti non è giustificata in tutti i casi dalla condizione economica del proprietario (per esempio don Rodrigo è ricco). Tale presenza di oggetti non funzionali nel romanzo manzoniano rientra, secondo un importante studio di Francesco Orlando (<hi rend="italic"><bibl>Gli oggetti desueti nelle immagini della letteratura. Rovine, reliquie, rarità, robaccia, luoghi inabitati e tesori nascosti, <publisher>Einaudi</publisher>, Torino, 1993</bibl></hi>), in una tendenza significativa della letteratura occidentale degli ultimi due secoli, spesso ricca di elenchi di cose in via di disfacimento. La spiegazione di queste apparizioni dell'inutile in letteratura va cercata, secondo Orlando, attraverso i metodi della psicanalisi: la riapparizione, nel mondo industrializzato sempre più dipendente dalla novità ed efficienza delle merci, di oggetti sciupati e vecchi è un riaffiorare di quanto le nuove abitudini socioeconomiche hanno cancellato. 
Vorrei dirle una parola in confidenza... in un’occasione: L’Azzecca—garbugli ha accolto Renzo <hi rend="italic" >umanamente</hi> (155), e anche l’avvio del colloquio mostra la buona disposizione del dottore, che incoraggia l’ospite, si mostra pieno di <hi rend="italic" >compassione e di premura</hi> (190), assicura la propria disponibilità e il proprio coraggio (266-67). Tale atteggiamento, e lo stesso ambiente, dove libri e scartoffie giuridiche sono testimoni, agli occhi di Renzo, della cultura e della competenza del dottore, seducono inizialmente il contadino illetterato. Dunque <quote>«Renzo cade vittima di una scenografia seducente, e pensa che si possa azzeccar garbugli anche per fini onesti. Il nome non ha ancora condannato il personaggio»</quote> (<bibl>Eco, LEGGERE PS</bibl>). Ma l‘illusione non dura a lungo, e l'Azzecca-garbugli si rivelerà in effetti ciò che il suo nome anticipa, uno capace di creare guai manipolando la legge. I firmatari delle grida sono don Gonzalo Fernandez de Cordoba, governatore di Milano nel tempo in cui si svolge la storia, il segretario del Consiglio Segreto Marc’Antonio Platone, e il gran cancelliere Antonio Ferrer. Questa grida, riportata in un testo di Melchiorre Gioia,<bibl><hi rend="italic">Sul commercio de' commestibili</hi></bibl>, pubblicato a Milano nel 1802, ha probabilmente suggerito a Manzoni la prima idea dei <bibl><hi rend="italic">Promessi sposi</hi></bibl> (così confidò l’autore al figlio della seconda moglie, Stefano Stampa). <hi rend="italic">La valle di Giosafat</hi> (243-44) è il luogo dove, secondo la <bibl>Bibbia</bibl>, si riuniranno, nel giorno del giudizio universale, coloro che sono destinati alla vita eterna e coloro che sono destinati alla dannazione. Da un punto di vista linguistico si noti la presenza del pronome pleonastico (cioè sovrabbondante, non necessario alla comprensione) <hi rend="italic">la</hi> nella frase <hi rend="italic">la dev’esser qui sicuro</hi> (202). Forme analoghe sono talvolta conservate, come in questo caso, nel passaggio dalla ventisettana alla quarantana, talvolta espunte. L’intervento non è sistematico perché il pronome pleonastico, pur appartenendo all’uso milanese, era forma corretta anche nel fiorentino. Ma il fatto che molti casi sopravvivono nei discorsi diretti dei personaggi (qui per esempio sta parlando l’Azzecca-garbugli) spinge a credere che >Manzoni avvertisse maggiormente il colore dialettale di queste forme (<bibl>Vitale 1986</bibl>). 
Per intender quest’uscita del dottore... far tutto quello che vi sarà suggerito: L’equivoco è ormai chiaro: l’Azzecca-garbugli ha scambiato Renzo per un bravo e, poiché gli manca il ciuffo, segno di riconoscimento della categoria, pensa che se lo sia fatto tagliare. Così il protagonista continua a credere, nonostante il soprannome, che il dottore sia un uomo onesto; il dottore si convince, nonostante la mancanza del ciuffo, che il suo cliente sia lo sgherro di qualche prepotente signorotto. L’uno e l’altro sono tratti in inganno perché non badano a segni evidenti, non menzogneri (come l'aspetto fisico e il soprannome), e si affidano invece a più macchinose interpretazioni. La seconda grida del capitolo non è citata dal dottore, ma dalla voce narrante, che interviene a chiarire il fraintendimento e si appoggia, per farlo, su una testimonianza d'epoca, con procedimento analogo a quello adottato nel <bibl>capitolo I</bibl>. Dall’equivoco reale si passa alla filosofia avvocatesca dell‘Azzecca-garbugli, che si rivela finalmente solidale col suo soprannome: gli avvocati creano equivoci, imbrogliano la verità, trovano scappatoie per aggirare la legge. Quello che l‘Azzecca—garbugli propone a Renzo è in effetti una mistificazione creata appositamente, uguale e contraria al fraintendimento nato per caso tra loro: Renzo è onesto e passa per disonesto; l'avvocato lo crede disonesto e si propone di farlo giudicare onesto. 
Mentre il dottore mandava fuori tutte queste parole... il bel costrutto della sua spedizione: Compare qui per la prima volta nel romanzo il termine <hi rend="italic">giustizia</hi> inteso in senso proprio. È Renzo a pronunciarlo, riassumendo nella sua semplice frase (<bibl><hi rend="italic">vengo da lei per sapere come ho da fare per ottener giustizia</hi>, 354—55</bibl>) il significato dell'intera avventura dei <bibl><hi rend="italic">Promessi sposi</hi></bibl>. Prima di questo punto la parola era comparsa «di sbieco»: in una grida (l, 182); in un aggettivo usato a sproposito da don Abbondio, che si rivolgeva ai bravi affermando <bibl><hi rend="italic">lor signori son troppo giusti</hi> (I, 309)</bibl>; in questo stesso discorso di Renzo, ma per indicare il sistema giudiziario: <bibl><hi rend="italic">non ho mai avuto che fare con la giustizia</hi> (352-53)</bibl>. Nella casa di un uomo di legge, che usa però le sue conoscenze per aggirare e manipolare il diritto, Renzo reclama a gran voce la sua giustizia, che è, in senso proprio, negazione dell'arbitrio. <quote>«Ma non appena [il concetto] è stato proposto, ricomincia anche il suo processo di deformazione» (Raimondi, 1974).</quote>Infatti l'Azzecca-garbugli confonde le acque, definendo se stesso, per due volte, <hi rend="italic">galantuomo</hi> (375-76; 383—84), e, poco più avanti, Renzo progetterà una vendetta personale, utilizzando di nuovo il termine giustizia, adattato però a un significato improprio (<bibl><hi rend="italic">in ogni caso, saprò fami ragione, o farmela fare. A questo mondo c’è giustizia finalmente</hi>, 577-79</bibl>). Da questo momento in avanti il tema della giustizia accompagnerà Renzo per tutto il corso delle sue avventure, e sarà al centro di episodi come quello dell’osteria della luna piena (<bibl>capitoli XIV e XV</bibl>) e dell’ultimo colloquio tra il protagonista e fra Cristoforo (<bibl>capitolo XXXV</bibl>). Si ricorda infine che la parola <hi rend="italic" >giustizia</hi>, concetto chiave del pensiero manzoniano, compare nel romanzo oltre novanta volte. Parte delle occorrenze è costituita da locuzioni come <hi rend="italic">palazzo di giustizia</hi>, o <hi rend="italic">capitano di giustizia</hi>. Per il resto il termine si ramifica nei due significati principali già visti qui: diritto, insieme delle leggi dello Stato e degli organi deputati ad applicarle e farle rispettare; concetto astratto di equità (che viene spesso distorto dai personaggi in rapporto alle esigenze personali di ciascuno). 
Le donne... raccontatemelo un poco: La scarsità dell’elemosina raccolta dal cercatore e l’osservazione sulla scarsità delle annate (445) sono il primo segno della carestia, che si manifesterà più oltre nel romanzo in tutta la sua violenza. Infatti quello della carestia è uno dei tre grandi temi storici che si intrecciano alla vicenda dei personaggi popolari (gli altri sono la guerra e la peste). Il successivo accenno alla carestia sta per presentarsi: in apertura del <bibl>capitolo IV</bibl> fra Cristoforo percorrerà, per raggiungere la casa di Lucia, un paesaggio già pieno dei segni della miseria. Il personaggio di fra Galdino risente, come già don Abbondio, Renzo e la stessa Lucia, di suggestioni derivate dalla <bibl>poesia milanese di Carlo Porta</bibl>. Esiste infatti nell’opera portiana un don Galdin, ma, soprattutto, il frate dei <bibl><hi rend="italic" >Promessi sposi</hi></bibl> ricorda per certi tratti <hi rend="italic">fraa Zenever</hi>, un frate cercatore bonario e chiacchierone protagonista di un componimento che porta il suo nome. 
Oh! Dovete dunque sapere che... di quel che fosse venuto: L’aneddoto edificante narrato da fra Galdino (<bibl>453 sgg</bibl>.) fu ispirato a Manzoni, come segnala Raimondi (1974), da una raccolta seicentesca di miracoli, leggende e storie eccezionali, il <bibl>Prato fiorito di varii essempi</bibl>, del padre cappuccino Valerio Veneziano. l temi del miracolo, del benefattore, della promessa mancata, del figlio scapestrato, della santità dell’elemosina sono infatti ricorrenti nell’intera raccolta. Ma fu probabilmente un singolo episodio della grande enciclopedia seicentesca ad agire sulla fantasia dell’autore. Si tratta del racconto di due miracoli: il primo punisce con la rovina del raccolto un uomo ricco che rifiuta di pagare le decime alla chiesa; il secondo premia con una messe miracolosa un personaggio che ha dimostrato generosità nel pagamento delle stesse decime. Oltre che dall'evidente somiglianza tra queste storie e quella dei <bibl>Promessi sposi</bibl>, l'uso del <bibl>Prato fiorito</bibl> come fonte è provato dal fatto che due amici letterati del Manzoni, Carlo Porta e Ermes Visconti, conobbero il testo e se ne servirono nelle loro opere. Il tono di fra Galdino è quello candido e immaginoso delle prediche rivolte al popolo. Le frasi sono brevi ed elementari dal punto di vista sintattico; il lessico di grande semplicità. Tipica della lingua parlata è anche la presenza di numerose formule che non esprimono concetti, ma attirano l'attenzione dell’ascoltatore, stabiliscono e mantengono un contatto con lui: per esempio <hi rend="italic">Sapete ora cosa avvenne?</hi> (480); <hi rend="italic">sentite questa</hi> (480—81); <hi rend="italic">Ma sentite</hi> (485); <hi rend="italic">e vede...che cosa?</hi> (487). In questi casi il linguaggio si propone non di comunicare un messaggio all’interlocutore, ma di ribadire il fatto che si sta comunicando, di tener desta l'attenzione (funzione «fàtìca»). Si confrontano così nel capitolo due forme di oratoria, quella degli uomini di legge e quella dei predicatori. Dopo la lingua avvocatesca dell'Azzecca-garbugli, tesa solo a stravolgere la verità e a dominare gli eventi con gli artifici della retorica, le parole del cercatore propongono un modello linguistico opposto di sincerità tanto ingenua quanto l’altro era astuto. Nelle parole di fra Galdino il figlio dissipatore e ingrato è uno <hi rend="italic">scapestrato</hi> (481). Lo stesso termine sarà impiegato nell’ultimo capitolo per definire una figura non lontana da questa: l’erede del filatoio alle porte di Bergamo che, alla fine del romanzo, Renzo acquisterà, un giovane desideroso solo di realizzare denaro liquido per soddisfare le sue esigenze immediate (<bibl>XXXVIII, 548 sgg.</bibl>). La parola contiene dunque una sfumatura economica, e sembra alludere alla tendenza a spendere denaro guadagnato da altri. In altri casi <hi rend="italic">scapestrato</hi> significa invece persona violenta, che vive ai margini della legge: in questo stesso capitolo, per esempio, la voce narrante ha affermato che il ciuffo è segno di riconoscimento <hi rend="italic">de’ bravacci e degli scapestrati.</hi>
Al vedere che una povera ragazza... tutta la sua compiacenza: Fra Cristoforo è stato nominato tre volte da Lucia nel corso del capitolo (<bibl>35 sgg.</bibl>; <bibl>406 sgg.</bibl>; <bibl>508 sgg.</bibl>), e il ritratto che emerge da tali cenni è quello di un personaggio che evoca reverenza e rispetto, pronto ad accorrere in aiuto dei deboli e pieno di risorse. Rivestito di queste caratteristiche il cappuccino risulta implicitamente contrapposto all’Azzecca—garbugli, un possibile aiutante degli sposi che si rivela però inadeguato alle attese. Anche se padre Cristoforo non è ancora comparso, il lettore sa già che non si tratterà di un aiutante mancato, come il dottore, ma di un amico pronto a prodigarsi. Un secondo personaggio che prepara l’ingresso in scena di Cristoforo è fra Galdino, cappuccino come lui, ma, come rivelerà il confronto, di meno severa altezza morale. Dopo le anticipazioni per bocca di Lucia e gli impliciti confronti, il padre viene qui finalmente presentato dalla voce del narratore. Non si tratta però di una introduzione dedicata al personaggio, ma alla sua condizione di cappuccino, e al ruolo dei cappuccini nella società seicentesca. La scrittura del passo è tutta fondata sull'antitesi: parole e concetti non compaiono mai singolarmente, ma sempre in coppia, e i due membri della coppia sono in opposizione tra loro (<hi rend="italic">umiltà e sicurezza</hi>, 525; <hi rend="italic">più gran rispetto e più amaro disprezzo</hi>, 534—35; <hi rend="italic">venerazione e vilipendio</hi>, 540—41 ...). Quando Agnese riprende la parola è come contagiata dall’eloquenza di fra Galdino, poiché affermando che la carità <hi rend="italic">porta sempre buon frutto</hi> (551-52) ripete il concetto espresso dal cercatore (<bibl><hi rend="italic">E per far tornare il buon tempo, che rimedio c’è, la mia donna? L’elemosina</hi></bibl>, 448-49). E la voce narrante si riferisce a lei con un’espressione evangelica: l’unica figlia in cui Agnese <hi rend="italic">aveva riposta tutta la sua compiacenza</hi> (554—55) riecheggia infatti la frase evangelica <quote>«Questo è il mio figlio diletto nel quale mi sono compiaciuto»</quote> (<bibl>Matteo, 3, 17)</bibl>.
In questa, arrivò Renzo... non sa più quel che si dica: Torna Renzo, che <hi rend="italic">raccontò il suo abboccamento col dottore</hi> (562-63). Questo è il quarto racconto-spiegazione del capitolo. All’inizio Lucia racconta alla madre e a Renzo quanto era accaduto tra lei e don Rodrigo (<bibl><hi rend="italic">con voce rotta dal pianto raccontò come...</hi>, 18</bibl>); poi Renzo, compreso l’equivoco in cui è caduto l’Azzecca—garbugli, gli spiega il reale stato dei fatti (<bibl><hi rend="italic">ora le racconterò la cosa...</hi>, 360-61</bibl>); infine Agnese, interrogata da fra Galdino, racconta con parole incomplete ed evasive le ragioni del mancato matrimonio (<bibl><hi rend="italic">Il signor Curato è ammalato, e bisogna differire</hi>, 436</bibl>). Solo il dialogo tra Renzo e l’Azzecca—garbugli non è effettivamente raccontato, perché il lettore vi ha già assistito. Degli altri racconti, quello di Lucia è veritiero, quello di Renzo tenta di ristabilire una verità che è stata mal interpretata, quello di Agnese nasconde volutamente la verità. Questi esempi anticipano un procedimento destinato a ripetersi nel romanzo, cioè la presenza di riassunti della storia che si sta svolgendo (o di stralci della storia) affidati alla voce di vari personaggi, e, soprattutto, al loro punto dl vista, che è talvolta parziale, talvolta ingenuo, talvolta scorretto o disonesto. Insomma, il romanzo procede, ma talvolta si interrompe a raccontare se stesso; però il racconto dei personaggi difficilmente coincide con quello del narratore (caso emblematico di questo aspetto del romanzo sarà nel <bibl>capitolo XVI</bibl>, dove Renzo, in un’osteria, ascolta un avventore raccontare, in modo completamente distorto, vicende di cui lo stesso promesso sposo è stato protagonista; ma si veda anche, nel <bibl>capitolo XXVII</bibl>, lo scambio epistolare tra Agnese e Renzo). Non solo dunque la parola scritta e il latino tanto temuti da Renzo, ma anche le parole orali possono piegarsi a menzogne o fraintendimenti, e il lettore è invitato a scoprirlo proprio attraverso il meccanismo di un romanzo che racconta se stesso.