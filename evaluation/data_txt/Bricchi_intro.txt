La scelta di attribuire a una fonte antica la storia che sta per cominciare non è un'invenzione manzoniana, ma un topos,un luogo comune letterario. Infatti i poemi cavallereschi, fino all'<bibl>Orlando furioso</bibl> di Ariosto (pubblicato in edizione definitiva nel 1532), fanno abitualmente ricorso al pretesto del manoscritto ritrovato. Ma il precedente più illustre è nel <bibl>Don    Chisciotte</bibl> di Cervantes edito tra il 1605 e il 1615. Nel capitolo IX del Don Chisciotte il narratore spiega infatti che la vicenda del suo protagonista è la traduzione di un vecchio scartafaccio scritto in arabo da uno storico di nome Cide Hamete Benengeli. In tempi più vicini al Manzoni l'idea dea fu sfruttata in Italia da Vincenzo Cuoco nel romanzo epistolare <bibl>Platone</bibl> in Italia (1804-1806); e in Inghilterra, tra gli altri, da Horace Walpole, l'autore di: <bibl>The Castle of    Otranto </bibl>(Il castello di Otranto, 1764) e da Walter Scott nel suo    <bibl>Ivanhoe</bibl>(1820), uno dei libri che ispirarono la composizione dei    <bibl>Promessi sposi</bibl>, basato, secondo l'affermazione dell'autore, su un manoscritto anglonormanno. La ragione del pretesto è evidente: conferire a storie spesso inverosimili una patente di attendibilità. Nel caso dei <bibl>Promessi    sposi</bibl>, però, all'autore del manoscritto viene riconosciuto il diritto di parlare per primo, anzi, la sua opinione si affaccerà ancora nel corso dell'intero romanzo (vedi in proposito al capitolo XXIV, l'approfondimento <bibl>LA VOCE    DELL'ANONIMO</bibl>). E, soprattutto, l'anonimo parla nella propria lingua, un italiano arcaico e pomposo. Dunque, il vecchio pretesto narrativo assume, in Manzoni, una nuova funzione, e diventa strumento per affrontare, fin dalla prima pagina, un problema centrale per l'autore, quello della lingua. Prima parte dell'Introduzione: un testo scritto in una lingua altisonante e inusuale, attribuito a un anonimo autore del Seicento; seconda parte: un testo scritto in lingua piana e largamente comprensibile da un autore dell'Ottocento, che si preoccupa prima di tutto di criticare lo stile del collega, e si propone quindi di trascrivere la stessa storia rinnovandone il linguaggio per adeguarlo ai gusti del pubblico contemporaneo. Dunque l'Introduzione si serve del dialogo tra due stili assolutamente opposti per esporre un programma linguistico: l'anonimo è un contromodello, rappresenta tutto quanto la buona lingua romanzesca non deve essere; sul versante opposto, non solo la pagina conclusiva dell'Introduzione, ma l'intero libro saranno il modello positivo, l'alternativa moderna agli arzigogoli della scrittura seicentesca.           
L'Historia si può veramente definire... purissimi accidenti: Il brano, pieno di giri di parole, significa semplicemente: la storia salva il passato dall'oblio, ma si occupa solo dei potenti. Io racconterò una storia capitata a povera gente. In questa vicenda si vedranno tragedie tali che solo la volontà diabolica può averle causate. Anche se molti dei protagonisti sono morti, tacerò per discrezione il loro nome. Ma nessuno potrà accusarmi, per questo, di inesattezza. Lo stile dell'anonimo è una caricatura: tutte le caratteristiche della più artificiosa prosa barocca si condensano in poche righe. L'intero brano si fonda sulla grande metafora, abusata dagli scrittori seicenteschi, del mondo come teatro (<hi    rend="italic">in angusto Teatro,</hi> 18; <hi rend="italic">Scena del Mondo,</hi> 39). Oltre a questa, le metafore sono così fitte che quasi niente è chiamato col suo nome (il lavoro dello storico diventa una guerra contro il tempo; la scrittura un intreccio di <hi rend="italic">fili d'oro e di seta</hi>, 9-10; il re si trasforma in un sole, e la sua corte nel sistema solare; compaiono figure mitologiche come Argo, Briareo, le Parche, per indicare azioni semplicissime). Il lessico è artificioso, complicato (si notino soltanto le congiunzioni causali: <hi rend="italic"    >attesochè</hi>, 32; <hi rend="italic">Per locchè</hi>, 35-36; <hi rend="italic"    >abbenchè</hi>, 37; <hi rend="italic">Imperciocchè</hi>, 47), <hi rend="italic"    >pagnoleggiante</hi> (<hi rend="italic">amparo</hi>, 22). Anche la grafia sfiora, per un lettore moderno, il ridicolo: prima di tutto l'abbondanza di maiuscole; altre abitudini grafiche seicentesche sono l'uso della lettera «u» al posto della «v» (<hi    rend="italic">cadeveri, 3; solleuarsi, 11; doue, 28</hi>); della «t» al posto della «z» (<hi rend="italic">Attioni, 10; operationi, 21</hi>); della lettera «h» in parole come <hi rend="italic">Historia (1), Heroe (25), huomini (31).</hi>. Questi aspetti estremi e quasi paradossali della lingua seicentesca sono frutto di un paziente lavoro di correzione. Manzoni scrisse infatti due successive introduzioni per il <bibl>Fermo e Lucia</bibl>, e quindi quella per i <bibl>Promessi sposi</bibl>, ritoccata con piccole varianti nel passaggio dall'edizione del 1827 a quella del 1840. Ebbene, le parole dell'anonimo compaiono fin dalla prima <bibl>Introduzione al    Fermo e Lucia</bibl>, ma senza le particolarità grafiche appena evidenziate, che vengono introdotte solo a partire dalla seconda <hi rend="italic">Introduzione</hi>. Insomma l'autore, come un falsario, ha lavorato per dare al suo testo una patina anticheggiante sempre più credibile: «lo sottopone all'azione corrosiva di un invecchiamento precoce, ricorrendo a grafie antiquate, forme desuete, costrutti stentati» (<bibl>Pontiggia 1985</bibl>). Il <hi rend="italic">Re Cattolico </hi>(22-23) è Filippo IV re di Spagna, alla quale la Lombardia era, nel Seicento, politicamente assoggettata; <hi rend="italic">1'Heroe di nobil Prosapia </hi>(25) è il governatore spagnolo di Milano, don Conialo Fernandez de Cordoba. Il riferimento mitologico agli <hi rend="italic">occhij d'Argo e braaj di Briareo</hi> (34-35) significa semplicemente «con grande attenzione e impegno». Infatti Argo aveva cento occhi, Briareo cento braccia. Infine le <hi rend="italic">Parche</hi> (39) avevano, nella mitologia greca, il compito di recidere il filo della vita; dunque <hi    rend="italic">tribularij delle Parche</hi> (39) è sinonimo di morti.            
«Ma quando io avrò durata l'eroica fatica... e me ne lavo e mani»: «II primo personaggio che appare nei <bibl>Promessi sposi</bibl> è un Anonimo»    (<bibl>Pontiggia 1985</bibl>); il secondo è il narratore moderno, che «balza fuori dalla [...] parola <hi rend="italic">accidenti</hi> [48-491] come dal cappello di un prestigiatore» (<bibl>Nencioni 1993</bibl>), e si presenta, usando immediatamente il pronome personale <hi rend="italic">io (Ma, quando io avrò durata l'eroica    fatica...,</hi> 50), come colui che sta trascrivendo l'antico manoscritto. I due narratori si fronteggiano, e il secondo elenca i difetti del primo confrontandoli con un ideale modello di espressione che viene defi-nito solo per brevi accenni (lo stile dovrebbe essere <hi rend="italic">più naturale e più piano,</hi> 63; la retorica dovrebbe essere <hi rend="italic">discreta, fine, di buon gusto,</hi> 70-70) ma risulta evidentemente l'opposto dei caratteri appena contestati all'anonimo. Nell'Introduzione al <bibl>fermo e Lucia </bibl> l'autore si soffermava, in un passo poi cancellato dal testo definitivo, anche a spiegare cosa significasse, per lui, scriver bene:<hi rend="italic"> A bene scrivere bisogna sapere scegliere quelle    parole e quelle frasi, che per convenzione generale di lutti gli scrittori, e di    tutti i favellatori [...] hanno quel tale significato: parole e frasi che o nate    nel popolo, o inventate dagli scrittori, o derivate da un'altra lingua, quando che    sia, comunque, sono generalmente ricevute e usate. Parole e frasi che sono passate    dal discorso negli scritti senza parervi basse, dagli scritti nel discorso senza    parervi affettate; e sono generalmente e indifferentemente adoperate all'uno e    all'altro uso. </hi>Insomma, il contrario della lingua dell'anonimo, complicata, difficilmente comprensibile, adatta, anche ai suoi tempi, solo alla pagina scritta, non certo a un discorso orale.
Nell'atto però di chiudere... il lettore sarebbe più tentato di negarla: Come l'anonimo, nello spazio concesso alle sue parole, ha anticipato l'intenzione di tacere dati troppo precisi sui personaggi, così il narratore anticipa a sua volta un aspetto essenziale del proprio metodo di lavoro: la verifica dei dati su fonti storiche. Anche in questo caso le due voci narranti hanno caratteristiche opposte: al bisogno di occultare indizi storici dell'uno si oppone, nell'altro, l'esigenza di approfondire l'informazione. In effetti <bibl>I promessi sposi</bibl> è un romanzo dove la storia inventata dei protagonisti si confronta continuamente con lo sfondo dei tempi, con i personaggi e i grandi eventi della storia sociale e politica. Dunque l'attività di storiografo e l'analisi delle fonti è, per Manzoni, essenziale al pari della fantasia che sta alla base dell'invenzione artistica. Infatti la cronaca dell'anonimo viene trascritta non soltanto perché <hi rend="italic">bella, come    dico,molto bella </hi>(88), ma anche perché vera, radicata nel clima dei tempi, popolata di personaggi la cui realtà storica è documentata e verificabile.
Ma, rifiutando come intollerabile... quando non è d'avanzo: Si torna alla questione centrale, ma sempre elusa: quella dello stile del narratore moderno. Il discorsetto sulla risposta a eventuali critiche riesce, ancora una volta, ad aggirare il problema di <hi rend="italic">che dicitura vi abbiam noi sostituita?</hi> (110).    <bibl>L'Introduzione</bibl> si presenta insomma, a fine lettura, come un prolungato silenzio, una grande figura retorica della reticenza. Il lettore ha imparato cosa significhi scriver male, ma gli sono stati offerti solo pochi cenni sullo scriver bene. Non solo, a difesa di questo ipotetico scriver bene il narratore ha accumulato troppi argomenti, e ha finito per non scriverne nessuno. Alla fine    dell'<bibl>Introduzione</bibl> le due voci contrapposte di narratore ottocentesco e anonimo seicentesco hanno però ottenuto due risultati. Il primo: incuriosire i lettori; il secondo: suggerire una chiave di lettura. Per catturare l'attenzione l'anonimo ha sfruttato le attrattive del contenuto: tragedie, orrori diabolici, bontà angeliche; il narratore moderno si è concentrato sulla forma, lasciando in sospeso la domanda «come sarà scritta la riscrittura?». Per quanto riguarda i consigli al lettore, l'anonimo ha evidenziato la novità nella scelta dei protagonisti, non principi e potenti, <hi rend="italic">ma gente meccaniche</hi> (15); il narratore ha insistito sulla questione della lingua, invitando con ogni mezzo il lettore a porsi il problema di come è scritto il romanzo. A questo punto, i trentotto capitoli della storia aspettano di essere letti. 